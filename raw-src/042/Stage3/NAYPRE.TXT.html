<?xml version="1.0"?>
<html>
  <div>ನಮೋ ನಮಃ ಸದ್ಗುರುಪಾದುಕಾಭ್ಯಾಮ್<br/><strong>(ಎರಡನೆಯ ಮುದ್ರಣಕ್ಕೆ ಎರಡು ಮಾತುಗಳು)</strong></div>
  <div><strong>ಉಪನಯನ</strong> ಎಂಬ ಸಂಸ್ಕಾರವು ತ್ರೈವರ್ಣಿಕರಿಗೆ, ಅದರಲ್ಲೂ ವಿಪ್ರರಿಗೆ ಅತ್ಯಂತ ಶ್ರೇಷ್ಠವೂ ಪವಿತ್ರವೂ ಪ್ರಧಾನವೂ ಆಗಿರುತ್ತದೆ. ಉಪನಯನ ಸಂಸ್ಕಾರದ ಮಹತ್ತ್ವವನ್ನು ಮನವರಿಕೆ ಮಾಡಿಕೊಡುವುದಕ್ಕಾಗಿ ‘<strong>ಉಪನಯನಂ</strong>’ ಎಂಬ ಈ ಕೃತಿಯನ್ನು ಬರೆದಿರುತ್ತೇನೆ. ಉಪನೀತನಾದ ವಟುವು ಪ್ರತಿದಿನವೂ ತಪ್ಪದೇ ಸ್ನಾನ, ಸಂಧ್ಯಾ, ಗಾಯತ್ರೀಜಪಾನುಷ್ಠಾನಗಳನ್ನು ಮಾಡಲೇಬೇಕು. ಇದಕ್ಕೆ <span class="en">excuse</span> ಇಲ್ಲವೇ ಇಲ್ಲ. ಸೂರ್ಯೋಪಾಸನೆಗೇ ಮತ್ತೊಂದು ಹೆಸರು <strong>ಗಾಯತ್ರೀಜಪಾನುಷ್ಠಾನ </strong>ಎಂದು.</div>
  <div>
    <p>ಗಾಯತ್ರೀಜಪವನ್ನು ತಪ್ಪದೇ ಪ್ರತಿದಿನವೂ ಮಾಡುತ್ತಾ ಬಂದರೆ, ಅಂಥ ಬ್ರಹ್ಮಚಾರಿಗೆ ಓಜಸ್ಸು, ತೇಜಸ್ಸು, ವರ್ಚಸ್ಸು, ಮೇಧಾಶಕ್ತಿ, ಪ್ರಗಲ್ಭತೆ—ಇವುಗಳ ಜೊತೆಗೆ ಆಯುರಾರೋಗ್ಯ ಐಶ್ವರ್ಯ ಯಶೋವಿದ್ಯಾದಿ ಸಕಲ ಸಂಪತ್ತುಗಳೂ ಉಂಟಾಗುತ್ತವೆ. ಆದ್ದರಿಂದ <strong>ಉಪನಯನ</strong> ಸಂಸ್ಕಾರದ ಮಹತ್ತ್ವವನ್ನು ವಟುವಿನ ಮಾತಾಪಿತೃಗಳೂ ವಟುವೂ ಹಾಗೂ ಪುರೋಹಿತರುಗಳೂ ಚೆನ್ನಾಗಿ ತಿಳಿದುಕೊಂಡಿರಬೇಕು. ಈ ಉದ್ದೇಶದಿಂದಲೇ ‘<strong>ಉಪನಯನಂ</strong>’ ಎಂಬೀ ಗ್ರಂಥವನ್ನು ಬರೆದಿರುತ್ತೇನೆ.</p>
  </div>
  <div>
    <p><span class="en">2013</span> ರಲ್ಲಿ ಮುದ್ರಿತಗೊಂಡಿದ್ದ ‘<strong>ಉಪನಯನಂ</strong>’ ಗ್ರಂಥದ ಪ್ರತಿಗಳೆಲ್ಲವೂ ಖರ್ಚಾಗಿರುವುದನ್ನು ನೋಡಿದಾಗ ವಿಪ್ರರಲ್ಲಿ ಹೆಚ್ಚುತ್ತಿರುವ ಧರ್ಮಶ್ರದ್ಧೆಯು ತಿಳಿಯುತ್ತದೆ. ನನ್ನ ಗುರುಕುಲವಾಸದ ಪರ್ವಕಾಲದಲ್ಲಿ ಅಂದರೆ <span class="en">1959</span> ರಿಂದ <span class="en">1975</span>ರವರೆಗೆ, ನನಗೆ ಸದ್ಗುರುಗಳು ಆಗಾಗ್ಗೆ ಹೇಳುತ್ತಿದ್ದ ವಿಷಯಗಳನ್ನೆಲ್ಲಾ ಸಂಗ್ರಹಿಸಿ, ‘<strong>ಉಪನಯನಂ</strong>’ ಎಂಬೀ ಗ್ರಂಥವನ್ನು ಬರೆದು ಸದ್ಗುರುಗಳಿಗೇ ಭಕ್ತಿಯಿಂದ ಸಮರ್ಪಿಸಿರುತ್ತೇನೆ. <strong>ಕಿಂ ಕಿಂ ನ ಶಕ್ಯತೇ ಕರ್ತುಂ ಪರಿತುಷ್ಟೇ ಹಿ ಸದ್ಗುರೌ?</strong> ಇದೀಗ ಈ ಗ್ರಂಥವು ಸದ್ಗುರುಕೃಪೆಯಿಂದ ದ್ವಿತೀಯ ಮುದ್ರಣವನ್ನು ಕಾಣುತ್ತಿದೆ. <strong>ಉ</strong> ಎಂದರೆ ಉತ್ಕೃಷ್ಟವಾದ ಹಾಗೂ ಉಪರಿತನವಾದ, <strong>ಪ</strong> ಎಂದರೆ ಪವಿತ್ರವಾದ, <strong>ನಯನ</strong> ಎಂದರೆ ಕಣ್ಣುಗಳನ್ನು ಉಂಟುಮಾಡುವ ಪವಿತ್ರಸಂಸ್ಕಾರವೇ <strong>ಉಪನಯನ</strong> ಸಂಸ್ಕಾರ.</p>
  </div>
  <div>
    <p>ಈ ಗ್ರಂಥವನ್ನು ಅಂದವಾಗಿ ಮುದ್ರಿಸಿಕೊಟ್ಟಿರುವ ಸದ್ಗುರುಭಕ್ತರಾದ ಶ್ರೀ ಬಿ. ಎನ್. ನಟರಾಜ್ರವರಿಗೆ ನನ್ನ ಪ್ರೀತಿಯ ಕೃತಜ್ಞತೆಗಳನ್ನು ತಿಳಿಸುತ್ತೇನೆ.</p>
  </div>
  <div>ಶ್ರೀ‘ಮನ್ಮಥ’ಸಂವತ್ಸರದ ನಿಜ ಆಷಾಢ ಸದ್ಗುರು ಚರಣಾರಾಧಕ<br/>ಶುದ್ಧ ಪೂರ್ಣಿಮಾ, <strong>ಗುರುಪೂರ್ಣಿಮಾ</strong>	<strong>ಡಾ॥</strong> <strong>ಕೆ. ಜಿ. ಸುಬ್ರಾಯಶರ್ಮಾ</strong><br/>೩೧್ಕೃ೭್ಕೃ೨೦೧೫, ಶುಕ್ರವಾರ ೯೮೮೬೨೮೧೬೨೨, ೨೬೩೯೬೭೮೬</div>
  <div>
    <p>ಉಪನಯನವು ಅನ್ವರ್ಥವಾಗಲಿ</p>
    <p>ಈಗಿನ ಕಾಲದಲ್ಲಿ ತಂದೆತಾಯಿಯರು ತಮ್ಮ ಪುತ್ರರುಗಳಿಗೆ ಉಪನಯನವನ್ನು<span class="en"> Grand</span> ಆಗಿಯೇ ಮಾಡುತ್ತಾರೆ. ಎಂಟರಿಂದ ಹದಿಮೂರು ವಯಸ್ಸಿನೊಳಗೇ ತಮ್ಮ ಮಕ್ಕಳಿಗೆ ಉಪನಯನ ಸಂಸ್ಕಾರವನ್ನು ಮಾಡುತ್ತಾರೆ. ಇನ್ನು ಕೆಲವರಂತೂ ವಿದೇಶಗಳಿಂದ ಬೆಂಗಳೂರಿಗೆ ಬಂದು, ದೊಡ್ಡದೊಡ್ಡ ಕಲ್ಯಾಣಮಂಟಪಗಳಲ್ಲಿಯೇ ತಮ್ಮ ಮಗನಿಗೆ ತುಂಬಾ<span class="en"> Grand</span> ಆಗಿ ಉಪನಯನವನ್ನು ಮಾಡುತ್ತಾರೆ. ಅಂಥ ನೂರಾರು ಕಡೆಗಳಲ್ಲಿ ಉಪನ್ಯಾಸಗಳನ್ನು ನಾನೂ ಸೊಗಸಾಗಿಯೇ, ಅಂದರೆ<span class="en"> Grand </span>ಆಗಿಯೇ ಮಾಡಿರುತ್ತೇನೆ. ಅಂಥ ಉಪನಯನ ಮಹೋತ್ಸವಗಳನ್ನು ನೋಡಿದರೆ ನನಗಂತೂ ತುಂಬಾ ಆನಂದವೂ ಆಶ್ಚರ್ಯವೂ ಉಂಟಾಗುತ್ತದೆ. ನಿಜಕ್ಕೂ ಇದೊಂದು ಸ್ತುತ್ಯವಾದ ಕೆಲಸವೇ ಸರಿ.</p>
    <p>ಆದರೆ, ಇಷ್ಟರಿಂದಲೇ ಆ ಮಾತಾಪಿತೃಗಳು ತಮ್ಮನ್ನು <strong>ಕೃತಾರ್ಥ</strong>ರೆಂದು ತಿಳಿದುಕೊಂಡುಬಿಟ್ಟಿರುತ್ತಾರೆ. ಸಂನ್ಯಾಸಿಗಳು, ಗುರುಗಳು, ವಿದ್ವಾಂಸರು, ಪುರೋಹಿತರು ಇವರುಗಳ ಮುಂದೆ ತಮ್ಮ ಉಪನೀತ ಪುತ್ರನನ್ನು ತೋರಿಸಿ “ಇವನಿಗಾಗಲೇ ಉಪನಯನವಾಗಿದೆ” ಎಂದು ಹೆಮ್ಮೆಯಿಂದ ಹೇಳುತ್ತಾರೆ. ಇದೆಲ್ಲವೂ ಸಂತೋಷದ ಸಂಗತಿಯೇ ಹೌದು. ಸದ್ಯ, ಇವತ್ತಿನ ಈ ವೈಜ್ಞಾನಿಕ ಯುಗದಲ್ಲಿ ಉಪನಯನ ಸಂಸ್ಕಾರವು ಇಷ್ಟೊಂದು<span class="en"> Grand</span> ಆಗಿ ನಡೆಯುತ್ತಿದೆಯಲ್ಲವೇ? ಇದು ನಿಜಕ್ಕೂ ನನಗೆ ಸಂತೋಷ.</p>
    <p>ಆದರೆ ಇಷ್ಟರಿಂದಲೇ ಉಪನಯನವು ಸಾರ್ಥಕವಾಯಿತೇ? ಎಂದರೆ, ಖಂಡಿತಾ ಇಲ್ಲ. ಉಪನೀತನಾದ ವಟುವು ಬ್ರಹ್ಮಚಾರಿಯಾದ ಮೇಲೆ ಸ್ನಾನ, ಸಂಧ್ಯಾ, ಅಗ್ನಿಕಾರ್ಯ, ವೇದಾಧ್ಯಯನ, ಸೂರ್ಯೋಪಾಸನೆಗಳನ್ನು ಸ್ವಲ್ಪವಾದರೂ ಮಾಡಲೇಬೇಕಲ್ಲವೇ? ಆಗಲೇ ಉಪನಯನವು ಅನ್ವರ್ಥವೂ ಸಾರ್ಥಕವೂ ಆದೀತಲ್ಲವೇ? <span class="en">CET</span> ಪರೀಕ್ಷೆಯಲ್ಲಿ <span class="en">10</span> ನೇ <span class="en">Rank</span> ನಲ್ಲಿ <span class="en">Pass </span>ಮಾಡಿದ್ದೇನೆ ಅಂತ ಸುಮ್ಮನೇ ಕೊಚ್ಚಿಕೊಳ್ಳುತ್ತಾ ಕೂತರೆ ಪ್ರಯೋಜನವೇನು? ಮುಂದಿನ<span class="en"> Technical Course</span>ನ್ನು ಓದಲೇಬೇಕಲ್ಲವೇ? ಇಲ್ಲದೇ ಹೋದರೆ<span class="en"> CET</span> ಪರೀಕ್ಷೆಯಲ್ಲಿ <span class="en">1</span> ನೇ <span class="en">Rank</span> ನಲ್ಲಿ <span class="en">Pass</span>ಆಗಿದ್ದರೂ ಅದಷ್ಟೂ ಅವನಿಗೆ ವ್ಯರ್ಥವೇ ಆಗುತ್ತದೆ.</p>
    <p>ಈ ದಿಶೆಯಲ್ಲಿ <strong>ಉಪನಯನಂ</strong> ಎಂಬೀ ಕೃತಿಯನ್ನು ಬರೆದಿರುತ್ತೇನೆ. ಉಪನೀತರಾದ ಬ್ರಹ್ಮಚಾರಿಗಳಿಗೂ, ಅವರ ಮಾತಾಪಿತೃಗಳಿಗೂ ಹಾಗೂ ವಿಪ್ರೋತ್ತಮರಿಗೂ ಈ ಕೃತಿಯಿಂದ ಸ್ವಲ್ಪವಾದರೂ ಪ್ರಯೋಜನವಾದರೆ ಅಷ್ಟೇ ನನಗೆ ಸಾಕು. ಅಂತೂ ‘ಉಪನಯನವು ಅನ್ವರ್ಥವಾಗಲಿ’ ಎಂದು ಆಶಿಸುತ್ತೇನೆ.</p>
  </div>
  <div>ತಾ॥ ೩-೧೦-೨೦೧೩, ಗುರುವಾರ <strong>ವಿದ್ವಾನ್ ಕೆ. ಜಿ. ಸುಬ್ರಾಯಶರ್ಮಾ</strong></div>
  <div>“ಉಪನಯನಂ” ಅಂತರಂಗ</div>
  <div/>
  <div>ನಮೋ ನಮಃ ಸದ್ಗುರುಪಾದುಕಾಭ್ಯಾಮ್</div>
  <div>ಔಡ್</div>
  <div/>
  <div>ಉಪನಯನವು ಅನ್ವರ್ಥವಾಗಲಿ</div>
  <div>ಡ್</div>
  <div>೧.</div>
  <div>ಉಪನಯನಂ</div>
  <div>೧</div>
  <div>೨.</div>
  <div>ಉಪನಯನ ಎಂದರೆ ಏನರ್ಥ?</div>
  <div>೨</div>
  <div>೩.</div>
  <div>ಇದು ಶ್ರೇಷ್ಠವಾದ ನಯನ</div>
  <div>೩</div>
  <div>೪.</div>
  <div>ಬ್ರಹ್ಮೋಪದೇಶ</div>
  <div>೪</div>
  <div>೫.</div>
  <div>ಉಪನಯನ ಸಂಸ್ಕಾರ</div>
  <div>೫</div>
  <div>೬.</div>
  <div>ಉಪನಯನವು ಎಷ್ಟನೇ ವಯಸ್ಸಿನಲ್ಲಿ?</div>
  <div>೬</div>
  <div>೭.</div>
  <div>ಸಂಸ್ಕಾರದಿಂದ ಫಲವೇನು?</div>
  <div>೭</div>
  <div>೮.</div>
  <div>ಇದು ಮೊದಲನೆಯ ಹೆಜ್ಜೆ</div>
  <div>೮</div>
  <div>೯.</div>
  <div>ಹದಿನಾರು ಸಂಸ್ಕಾರಗಳು</div>
  <div>೯</div>
  <div>೧೦.</div>
  <div>ಬ್ರಹ್ಮಚರ್ಯಾಷ್ಟಕಮ್</div>
  <div>೧೦</div>
  <div>೧೧.</div>
  <div>ಉಪನಯನವ್ಞುಇ್ಬ ಇದ್ದಂತೆ</div>
  <div>೧೧</div>
  <div>೧೨.</div>
  <div>ಸಂಧ್ಯೋಪಾಸನಂ</div>
  <div>೧೨</div>
  <div>೧೩.</div>
  <div>ಬ್ರಹ್ಮಚಾರಿಗೆ ಇಪ್ಪತ್ತು ಹಿತೋಪದೇಶಗಳು</div>
  <div>೧೩</div>
  <div>೧೪.</div>
  <div>ಗಾಯತ್ರೀಮಂತ್ರ</div>
  <div>೧೪</div>
  <div>೧೫.</div>
  <div>ಗಾಯತ್ರೀಮಂತ್ರದ ಅರ್ಥ</div>
  <div>೧೫</div>
  <div>೧೬.</div>
  <div>ಅಕ್ಷರಲಕ್ಷ ಜಪಾನುಷ್ಠಾನ</div>
  <div>೧೬</div>
  <div>೧೭.</div>
  <div>ಬ್ರಾಹ್ಮಣರ ಮಹಾಸೌಭಾಗ್ಯ!</div>
  <div>೧೭</div>
  <div>೧೮.</div>
  <div>ವಿಪ್ರವೃಕ್ಷ</div>
  <div>೧೮</div>
  <div>೧೯.</div>
  <div>“ಶರ್ಮಾ” ಎಂದರೇನು?</div>
  <div>೧೯</div>
  <div>೨೦.</div>
  <div>ಸಂಧ್ಯಾದೇವ್ಯಷ್ಟಕಂ</div>
  <div>೨೦</div>
  <div>೨೧.</div>
  <div>ರಾಜರ್ಷಿಯು ಬ್ರಹ್ಮರ್ಷಿಯಾದ!</div>
  <div>೨೧</div>
  <div>೨೨.</div>
  <div>ಯಜ್ಞೋಪವೀತದ ರಹಸ್ಯ</div>
  <div>೨೨</div>
  <div>೨೩.</div>
  <div>ಬ್ರಹ್ಮಚರ್ಯವ್ರತ</div>
  <div>೨೩</div>
  <div>೨೪.</div>
  <div>ಅಗ್ನಿಕಾರ್ಯಂ</div>
  <div>೨೪</div>
  <div>೨೫.</div>
  <div>ಸದ್ಬುದ್ಧಿಯನ್ನು ನಮಗೆ ಕೊಡು</div>
  <div>೨೫</div>
  <div>೨೬.</div>
  <div>ಉಪನಯನವೂ ಉಪಾಕರ್ಮವೂ</div>
  <div>೨೬</div>
  <div>೨೭.</div>
  <div>ಬ್ರಹ್ಮಚರ್ಯ, ಅಬ್ಬಾ ಅದ್ಭುತಸಾಧನೆ!</div>
  <div>೨೭</div>
  <div>೨೮.</div>
  <div>ವೇದಮಂತ್ರೋಚ್ಚಾರಣಂ</div>
  <div>೨೮</div>
  <div>೨೯.</div>
  <div>ಸೂರ್ಯನು ತ್ರಯೀಮಯನು</div>
  <div>೨೯</div>
  <div>೩೦.</div>
  <div>ವಿಶ್ವಾಮಿತ್ರಾಷ್ಟಕಮ್</div>
  <div>೩೦</div>
  <div>೩೧.</div>
  <div>ಅಧ್ಯಯನಮಾಡಲೇಬೇಕಾದ ಮಂತ್ರಗಳು</div>
  <div>೩೧</div>
  <div>೩೨.</div>
  <div>ಸೂರ್ಯನ ಹತ್ತು ಮಹಿಮೆಗಳು</div>
  <div>೩೨</div>
  <div>೩೩.</div>
  <div>ವೇದಗಳ ಇಪ್ಪತ್ತು ಮಹತ್ತ್ವಗಳು</div>
  <div>೩೩</div>
  <div>೩೪.</div>
  <div>ಆರೋಗ್ಯಂ ಭಾಸ್ಕರಾದ್ ಇಚ್ಛೇತ್</div>
  <div>೩೪</div>
  <div>೩೫.</div>
  <div>ದ್ವಾದಶನಾಮಕನಾದ ಸೂರ್ಯ</div>
  <div>೩೫</div>
  <div>೩೬.</div>
  <div>ಸವಿತೃದೇವನ ಕೆಲವು ಸ್ವರೂಪಗಳು</div>
  <div>೩೬</div>
  <div>೩೭.</div>
  <div>ಇದು, ಸಪ್ತಕೋಟಿಮಂತ್ರರಾಜ!</div>
  <div>೩೭</div>
  <div>೩೮.</div>
  <div>ಸವಿತ್ರಷ್ಟಕಂ</div>
  <div>೩೮</div>
  <div>೩೯.</div>
  <div>ಗಾಯತ್ರೀಮಂತ್ರದ ಹತ್ತು ಮಹತ್ತ್ವಗಳು</div>
  <div>೩೯</div>
  <div>೪೦.</div>
  <div>ಬ್ರಾಹ್ಮಣ್ಯದ ಮಹತ್ತ್ವ</div>
  <div>೪೦</div>
  <div>೪೧.</div>
  <div>ಬ್ರಹ್ಮಚರ್ಯವ್ರತದ ಧೀಮಂತರು!</div>
  <div>೪೧</div>
  <div>೪೨.</div>
  <div>ಗ್ರಂಥಗಳ ಪಟ್ಟಿ</div>
  <div>೪೨</div>
</html>
