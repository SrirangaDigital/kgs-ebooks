<?xml version="1.0"?>
<html>
  <p>ಭಾರತದೇಶದ ಭವ್ಯದಿವ್ಯ ಅದ್ಭುತ ಅಕ್ಷಯಸಂಪತ್ತುಗಳೆಂದರೆ ವೇದಗಳು. ಅಪೌರುಷೇಯವಾದ ವೇದಗಳ ಸಾರವೇ ಉಪನಿಷತ್ತುಗಳು. ಉಪನಿಷತ್ತುಗಳಿಗೇ ವೇದಾಂತ ಎಂದೂ ಹೆಸರು. ಈಶಾದಿಚತುರ್ದಶ ಉಪನಿಷತ್ತುಗಳಲ್ಲಿ ಉಪದೇಶಿಸಲ್ಪಟ್ಟಿರುವ ಪುರುಷನೇ ಔಪನಿಷದಪುರುಷನು. ಈ ಔಪನಿಷದ ಪುರಷನೇ ನಮ್ಮೆಲ್ಲರ ಸ್ವರೂಪವಾದ ಸಚ್ಚಿದಾನಂದಾತ್ಮನು. ಇವನ ಸ್ವರೂಪವನ್ನು ಉಪನಿಷತ್ತುಗಳ ಮಂತ್ರಗಳ ಉದಾಹರಣೆಯಿಂದ ಈ ಗ್ರಂಥದಲ್ಲಿ ತಿಳಿಸಲಾಗಿರುತ್ತದೆ. ಯತಿಪುಂಗವರಿಗೂ ಮುಮುಕ್ಷುಗಳಿಗೂ ಈ ಗ್ರಂಥವು ನಿತ್ಯಮನನೀಯವಾಗಿರುತ್ತದೆ.</p>
</html>
