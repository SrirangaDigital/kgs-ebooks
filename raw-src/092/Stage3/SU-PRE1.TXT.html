<?xml version="1.0"?>
<html>
  <div>ಆನಂದಗ್ರಂಥಮಾಲಾ–ಕುಸುಮ೯೨</div>
  <div>ಸುರೇಶ್ವರಸಂವತ್ಸರ</div>
  <div>
    <p>( ದಿನಕ್ಕೊಂದು ಶ್ರೀಸುರೇಶ್ವರರ ಉಪದೇಶಾಮೃತ )</p>
  </div>
  <div><strong>ಪ್ರವಚನಕಾರರು ಮತ್ತು ಲೇಖಕರು</strong><br/>ಅಧ್ಯಾತ್ಮವಿದ್ಯಾಪ್ರವೀಣ, ವೇದವಿದ್ಯಾಭೂಷಣ, ಅದ್ವೈತಜ್ಞಾನಸಿಂಧು, ವಿದ್ಯಾವಿಧಿನಿಧಿ,<br/>ವೇದಶ್ರೀ, ವೇದಾಂತವಾರಿಧಿ, ವೇದಾಂತಭಾಸ್ಕರ, ವೇದಾಂತಸರಸ್ವತಿ, ವೇದಾಂತಕೇಸರಿ,<br/>ವೇದಾಂತಸಾರ್ವಭೌಮ, ವೇದಾಂತಕಾಮಧೇನು, ವೇದಾಂತರಾಜಹಂಸ, ವಿವೇಕಭಾಸ್ಕರ,<br/>ಶಾಸ್ತ್ರನಿಧಿ,ಅದ್ವೈತವೇದಾಂತಕೇಸರಿ,ಅದ್ವೈತಜ್ಞಾನತೇಜ,ವೇದಾಂತಸಾಗರ,ವೇದಾಂತರತ್ನ ,<br/>ಶಾಸ್ತ್ರವಿದ್ಯಾನಿಧಿ, ವೇದಾಂತಚಿಂತಾಮಣಿ, ಅದ್ವೈತಸಾರತಿಲಕ, ವೇದಾಂತಪ್ರಭಾಕರ,<br/>ಅದ್ವೈತ ವೇದಾಂತವಾರಿಧಿ, ಅದ್ವೈತವೇದಾಂತಚೂಡಾಮಣಿ, ಅದ್ವೈತವೇದತಿಲಕ,<br/>ಅದ್ವೈತ ವೇದಾಂತವಿಚಕ್ಷಣ, ವೇದಾಂತಸಾರತಿಲಕ, ವೇದಾಗಮವಿದ್ಯಾಸಾಗರ,<br/>ಸುವರ್ಣಕರ್ನಾಟಕ ಕನ್ನಡಿಗ, ಭುವಿ ವೇದಾಂತೈಕಶ್ರೇಷ್ಠರತ್ನ, ರಾಷ್ಟ್ರರತ್ನ ,<br/>ಸುವರ್ಣಕರ್ನಾಟಕ ಸುವರ್ಣವೇದಾಂತಿ, ವೇದಾಂತರತ್ನಾಕರ, ಸ್ವರ್ಣಭೂಷಣ,<br/>ವೇದಾಂತಗಂಗಾಧರ, ಅದ್ವೈತವೇದಾಂತವಾಚಸ್ಪತಿ, ಅದ್ವೈತವೇದಾಂತಶಿಖಾಮಣಿ,<br/>ಗೋವಿಂದಲಕ್ಷ್ಮೀಪುರಸ್ಕಾರ, ಬಸವನಗುಡಿರತ್ನ, ಶ್ರೀ ಶ್ರೀ ಸದ್ಗುರುಹೃದಯಭಾಸ್ಕರ,<br/>ಅದ್ವೈತವೇದಾಂತಸವ್ಯಸಾಚಿ, ಸದ್ಗುರುಸೇವಾಧುರೀಣ, ಪರಿಪೂರ್ಣಮಹನೀಯ ೨೦೧೨,<br/>ಮಂತ್ರಾಲಯದ ಶ್ರೀಶ್ರೀಸುಶಮೀಂದ್ರತೀರ್ಥಸ್ವಾಮೀಜಿ “ರಾಷ್ಟಿ್ರ©ಯ ಜ್ಞಾನ ಪುರಸ್ಕಾರ”,<br/>ಅದ್ವೈತ ವೇದಾಂತ ಪ್ರತಿಭಾ ಪ್ರಕಾಶಃ, ಜಿಜ್ಞಾಸುಕಾಮಧೇನು, ಮುಮುಕ್ಷುಮೋಕ್ಷಧೇನು,<br/>ಉಪನಿಷದ್ರತ್ನಾಕರ, ಶ್ರೀಸಿದ್ಧಾರೂಢ ಸದ್ಭಾವನಾ ಪ್ರಶಸ್ತಿ , ವೇದಾಂತಪ್ರವಚನಚತುರ,<br/>ವೇದಾಂತಪರುಷಮಣಿ, ಶಾಂಕರಾದ್ವೈತವೇದಾಂತಾಚಾರ್ಯ, ಅದ್ವೈತವೇದಾಂತಸಾರಥಿ,<br/><strong>ಸುವರ್ಣ ಕರ್ಣಾಟಕ </strong>“<strong>ರಾಜ್ಯೋತ್ಸವ ಪ್ರಶಸ್ತಿ</strong>”—<strong>೨೦೦೫</strong>, ಮತ್ತು<br/>“<strong>ಸುವರ್ಣ ಕರ್ನಾಟಕ ಸಾಹಿತ್ಯ ಪ್ರಶಸ್ತಿ</strong>”<strong> </strong>ಪುರಸ್ಕೃತ<br/>ವೇದಾಂತಚಕ್ರವರ್ತಿ, ಮಹಾಮಹೋಪಾಧ್ಯಾಯವೇ.ಬ್ರ.ಶ್ರೀ ವಿದ್ವಾನ್</div>
  <div>ಡಾ॥ ಕೆ. ಜಿ. ಸುಬ್ರಾಯಶರ್ಮಾ, ಎಂ. ಎ., ಡಿ.ಲಿಟ್.<br/>( ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀಸ್ವಾಮಿಗಳ ಅಂತೇವಾಸಿ ಸಾಕ್ಷಾತ್ಶಿಷ್ಯರು )</div>
  <div><strong>ಶ್ರೀ ನಿತ್ಯಾನಂದ ಪ್ರಿಂಟರ್ಸ್</strong><br/>ಅಶೋಕನಗರ, ಬೆಂಗಳೂರು - <span class="en">560050</span><br/><strong>ಡಿಸೆಂಬರ್ ೨೦೧೭</strong></div>
  <div>
    <strong>ಸುರೇಶ್ವರಸಂವತ್ಸರ: ( ದಿನಕ್ಕೊಂದು ಶ್ರೀಸುರೇಶ್ವರರ ಉಪದೇಶಾಮೃತ )</strong>
  </div>
  <div><strong>್ಫಎ್ಪಇ್ಫ್ಢ್ಭಆ್ಪಆ್ಫಆ್ದ್ಭಆ್ಬ್ಫಆ್ಪಆ</strong><br/>(್ಟಔnಒಚ್ಚ್ಈnಕ್ಜ್ಫ್ಜ್ಟಓಟಿಘ್ಢ್ಒಟಒಟಒ ಎರ್ಒಕ್ಓಟಿಘ್ಒಒಜಟಜ್ಠ್ಒ) ಔn್ತಒnnಒಕ್ಒ<br/><strong>೯೨nಕ್</strong>್ಠಛ್ಈಢ್ಓಟ ಔn ಠ್ಘ್ಓ ‘<strong>ಆಒnಒnಕ್ಒ್ಡಟಒnಠ್ಘ್ಒ್ದಒಒಛ್ಒಒ</strong>’್ಫಓಟಔಓಟಿ<br/>್ಸತ್ಭ್ಓಕ್ಒnಠ್ಒ್ಞಘ್ಒಚ್ಟಒಡ್ಒಟಠ್ಘ್ಔ,್ದಒಘ್ಒಒಜಒಘ್ಈರ್ಒಒಕ್ಘ್ತ್ಒಒತ್ಒ,್ಭಔಕ್ಢ್ಒn<br/><strong>್ಟಟ.್ತ.್ಡ.್ಫಎ್ಝ್ಪಆಐಆ್ಫ್ಢಆ್ಪ್ದಆ,್ದ.ಆ.,್ಟ.್ಥಔಠ್ಠ್.</strong><br/>್ಖ ೧೨೭, “್ಫಓಓಠ್ಘ್ಒ್ಕ್ಧೃಟಓಓಠ್ಘ್ಔ”,್ಝಒಛ್ಒಙಔ ಊಒಗ್ಒಟ,<br/>ಉ್ಞಉ್ಞಉ್ಝಒnಚ್ಞ್ಟಈಟಿಟ್ಪಿಈಒಕ್, ಎಠ್ಠ್ಒಟಒಘ್ಒಛ್ಛ್ಔ್ದಒಔn್ಪಈಒಕ್<br/><strong>್ಧ. ಏ.್ಫಜ್ಸಟಒಘ್ಜಒnತ್ಒರ್ಜ್ಟಒ,್ಝಓnಗ್ಒಛ್ಜ್ಟಜ್ಕೃ೫೬೦೦೬೧<br/>್ಧಘ್: ೦೮೦್ಕೃ೨೬೩೯೬೭೮೬;್ದಈ್ಸಔಛ್ಓ: ೯೮೮೬೨೮೧೬೨೨</strong><br/>ಓ್ಕೃಜಒಔಛ್: ಚ್ಗ್ಟಿಟಿಘ್ಒಟಜಒ್ಜಗ್ಜಒಔಛ್.್ಹಈಜ</div>
  <div>್ಧಜ್ಸಛ್ಔಟಿಘ್ಓಕ್ಸ್ತ್<br/>್ಫಟಔ ಊಔಠ್ಘ್ತ್ಒnಒnಕ್ಒ್ಧಟಔnಠ್ಓಟಟಿ,್ಖ ೪೬, ೪ಠ್ಘ್ಞ್ಟಈಟಿಟಿ, ಆಟಿಘ್ಈಚ್nಒಗ್ಒಟ,್ಝ್ಫ್ತ ೧ಟಿಠ್ಫ್ಠ್ಒಗ್ಓ,್ಝಒnಗ್ಒಛ್ಈಟಓ್ಕೃ೫೬೦೦೫೦.್ಧಘ್ಈnಓ: ೦೮೦್ಕೃ೨೨೪೨೬೦೨೭</div>
  <div>್ಧಒಗ್ಓಟಿ: ಣಣಣಔಔ್ಚ೩೬೬್ಚ ೩೪ = ೪೩೨;<br/><strong>್ಧಟಔ್ಹಓ:್ಪಟಿ. ೨೫೦/್ಕೃ</strong>; <strong>ಬೆಲೆ:ರೂ.೨೫೦/್ಕೃ</strong></div>
  <div>ಹ್ ಆಛ್ಛ್ಪ್ಔಗ್ಘ್ಠ್ಟ್ಪಿಓಟಿಓಟಡ್ಓಕ್ಸ್ತ್ ಠ್ಘ್ಓ <strong>ಆಜ್ಠ್ಘ್ಈಟ.</strong></div>
  <div><span class="en">Ý</span> ಎಲ್ಲಾ ಹಕ್ಕುಗಳೂ <strong>ಲೇಖಕರಿಗೇ</strong> ಸೇರಿವೆ.</div>
  <div>ಮೊದಲನೆಯ ಮುದ್ರಣ: ಡಿಸೆಂಬರ್ ೨೦೧೭; ೨೦೦೦ ಪ್ರತಿಗಳು</div>
  <div>್ಠಈಟ್ಞಈರ್ಔಓಟಿ ಒnಕ್ ಈಠ್ಘ್ಓಟ್ಝಈಈಚ್ಟ್ಧಿಛ್ಓಒಟಿಓ್ಞಈnಠ್ಒ್ಹಠ್<br/><strong>್ದಒಘ್ಒಒಜಒಘ್ಈರ್ಒಒಕ್ಘ್ತ್ಒಒತ್ಒ,್ಭಔಕ್ಢ್ಒn</strong><br/><strong>್ಟಟ.್ತ.್ಡ.್ಫಎ್ಝ್ಪಆಐಆ್ಫ್ಢಆ್ಪ್ದಆ,</strong><br/>್ಖ ೧೨೭, “್ಫಓಓಠ್ಘ್ಒ್ಕ್ಧೃಟಓಓಠ್ಘ್ಔ”,್ಝಒಛ್ಒಙಔ ಊಒಗ್ಒಟ,<br/>ಉ್ಞಉ್ಞಉ್ಝಒnಚ್ಞ್ಟಈಟಿಟ್ಪಿಕ್., ಎಠ್ಠ್ಒಟಒಘ್ಒಛ್ಛ್ಔ್ದಒಔn್ಪಕ್.<br/>್ಧ. ಏ.್ಫಜ್ಸಟಒಘ್ಜಒnತ್ಒರ್ಜ್ಟಒ, <strong>್ಝಓnಗ್ಒಛ್ಜ್ಟಜ್ಕೃ೫೬೦೦೬೧</strong><br/><strong>್ಧಘ್: ೦೮೦್ಕೃ೨೬೩೯೬೭೮೬;್ದಈ್ಸಔಛ್ಓ: ೯೮೮೬೨೮೧೬೨೨<br/></strong>ಓ್ಕೃಜಒಔಛ್: ಚ್ಗ್ಟಿಟಿಘ್ಒಟಜಒ್ಜಗ್ಜಒಔಛ್.್ಹಈಜ</div>
  <div><strong/>ಮುದ್ರಕರು :<br/>ಬಿ. ಎನ್. ನಟರಾಜ್<br/>ಶ್ರೀ ನಿತ್ಯಾನಂದ ಪ್ರಿಂಟರ್ಸ್<br/><span class="en">46, 4</span> ನೇ ಅಡ್ಡರಸ್ತೆ , ಅಶೋಕನಗರ<br/>ಬೆಂಗಳೂರು-೫೬೦೦೫೦.್ಘ ೨೨೪೨೬೦೨೭</div>
  <div><p>ನಮೋ ನಮಃ ಸದ್ಗುರುಪಾದುಕಾಭ್ಯಾಮ್</p>ತಪೋವೃದ್ಧರೂ, ಜ್ಞಾನವೃದ್ಧರೂ ಹಾಗೂ ವಯೋವೃದ್ಧರೂ ಆದ, ನನ್ನ ಪ್ರೀತಿಯ ಸದ್ಗುರುಪುಂಗವರಾದ <strong>ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀ</strong> <strong>ಮಹಾಸ್ವಾಮಿಗಳವರಿಗೆ</strong> ನನ್ನ ಅಂತರಂಗದ ಪ್ರೀತಿಪೂರ್ವಕ ಪ್ರಣಾಮಗಳು. ನನಗೆ ಸದ್ಗುರುಗಳು ಶಾಂಕರಭಾಷ್ಯಪಾಠಗಳೇ ಅಲ್ಲದೇ <strong>ಶ್ರೀಸುರೇಶ್ವರರ ಅನೇಕ ಕೃತಿಗಳನ್ನೂ</strong> ಪಾಠಮಾಡಿರುತ್ತಾರೆ. ನೂರಾರು ವಾರ್ತಿಕ ಶ್ಲೋಕಗಳನ್ನೂ ನನಗೆ ಸದ್ಗುರುಗಳು ಗಟ್ಟುಮಾಡಿಸಿರುತ್ತಾರೆ. ಶ್ರೀಶ್ರೀಗಳವರಿಗೆ ಸುರೇಶ್ವರರ <strong>ವಾರ್ತಿಕ</strong>ಗಳು ಎಂದರೆ, ತುಂಬಾ ಪ್ರೀತಿ; ಹೀಗಾಗಿ ನನಗೂ ಆ <strong>ವಾರ್ತಿಕಗಳನ್ನು</strong> ಪಾಠಮಾಡಿರುತ್ತಾರೆ.</div>
  <div>“<strong>ಭಾಷ್ಯಾರ್ಥವಿಮರ್ಶಿನೀ</strong>” ಎಂಬ ತೈತ್ತಿರೀಯಭಾಷ್ಯವ್ಯಾಖ್ಯಾನದಲ್ಲಿಯೂ, “<strong>ಕ್ಲೇಶಾಪಹಾರಿಣೀ</strong>” ಎಂಬ ನೈಷ್ಕರ್ಮ್ಯಸಿದ್ಧಿಯ ವ್ಯಾಖ್ಯಾನದಲ್ಲಿಯೂ, ಸದ್ಗುರುಗಳು ಸುರೇಶ್ವರಾಚಾರ್ಯರವರ ವಾರ್ತಿಕಗಳನ್ನು ತುಂಬಾ ಉದಾಹರಿಸಿರುತ್ತಾರೆ. ಶ್ರೀಶಂಕರರ ಸಾಕ್ಷಾತ್ ಪ್ರಿಯಶಿಷ್ಯರಾದ ಸುರೇಶ್ವರಾಚಾರ್ಯರವರು ಅದ್ವೈತವೇದಾಂತಕ್ಷೇತ್ರದಲ್ಲಿ <strong>ವಾರ್ತಿಕಕಾರರು</strong> ಎಂದೇ ಪ್ರಸಿದ್ಧರಾಗಿರುತ್ತಾರೆ. ಶ್ರೀಸುರೇಶ್ವರರ ಸಮಗ್ರ ಕೃತಿಗಳನ್ನೂ ಪೂಜ್ಯರಾದ ಸದ್ಗುರುಗಳು ತಳಸ್ಪರ್ಶಿಯಾಗಿ ಅಧ್ಯಯನಮಾಡಿದ್ದರು. ಹೀಗಾಗಿ ಶ್ರೀಶ್ರೀಗಳವರಿಗೆ ಸುರೇಶ್ವರರ ಕೃತಿಗಳಲ್ಲಿ ಅಪಾರ ಭಕ್ತಿಯೂ ಇತ್ತು.</div>
  <div>ಈ ‘<strong>ಸುರೇಶ್ವರ ಸಂವತ್ಸರ</strong>’ ಕೃತಿಯಲ್ಲಿ ಶ್ರೀಸುರೇಶ್ವರರ ಐದೂ ಕೃತಿಗಳಿಂದ ಆರಿಸಿದ ಮುನ್ನೂರ ಅರವತ್ತಾರು ಶ್ಲೋಕಗಳನ್ನು ಸಂಗ್ರಹಿಸಿ ಅನ್ವಯಾರ್ಥ, ಭಾವಾರ್ಥ, ವಿವರಣೆಗಳನ್ನು ಕೊಟ್ಟಿರುತ್ತೇನೆ. ಇದೆಲ್ಲವೂ ಸದ್ಗುರುಕೃಪಾನುಗ್ರಹದ ಫಲವೆಂಬುದರಲ್ಲಿ ಎರಡನೆಯ ಮಾತಿಲ್ಲ.</div>
  <div/>
  <div/>
  <div/>
  <div>॥ನಮೋ ನಮಃ ಸದ್ಗುರುಪಾದುಕಾಭ್ಯಾಮ್॥</div>
  <div>ಶ್ರೀ ‘<strong>ಹೇಮಲಂಬಿ</strong>’ಸಂವತ್ಸರದ ಸದ್ಗುರುಚರಣಾರವಿಂದಸೇವಕಃ<br/>ಮಾರ್ಗಶೀರ್ಷ ಕೃಷ್ಣ , ಹಸ್ತ ನಕ್ಷತ್ರ <strong>ಕೆ. ಜಿ. ಸುಬ್ರಾಯಶರ್ಮಾ</strong><br/>ಶ್ರೀ “<strong>ಸದ್ಗುರುಜಯಂತೀ</strong>” ಪರ್ವಕಾಲ ಉತ್ತರಹಳ್ಳಿ, ಬೆಂಗಳೂರ್ಕುೃ೬೧<br/>೧೨್ಕೃ೧೨್ಕೃ೨೦೧೭, ಮಂಗಳವಾರ ಅ ೨೬೩೯೬೭೮೬, ೯೮೮೬೨೮೧೬೨೨</div>
  <div>
    <p>“ಸುರೇಶ್ವರ ಸಂವತ್ಸರ”</p>
  </div>
  <div>
    <p>ಪ್ರೀತಿಯ ವಾಚಕರೆ, ಇದೀಗ ನಿಮ್ಮ ಕರಪಲ್ಲವಗಳನ್ನು ಪವಿತ್ರಗೊಳಿಸುತ್ತಿರುವ ಈ ಕೃತಿರತ್ನಕ್ಕೆ “<strong>ಸುರೇಶ್ವರ ಸಂವತ್ಸರ</strong>” ಎಂದು ಹೆಸರು. ದಿನಕ್ಕೆ ಒಂದರಂತೆ, ವರ್ಷದ ಮುನ್ನೂರು ಅರವತ್ತಾರು ದಿನಗಳಿಗೂ ಶ್ರೀಸುರೇಶ್ವರಾಚಾರ್ಯರವರ ಒಂದೊಂದು ಶ್ಲೋಕ, ಅದಕ್ಕೆ ಅನ್ವಯಾರ್ಥ, ಭಾವಾರ್ಥ, ವಿವರಣೆಗಳನ್ನು ಈ ‘<strong>ಸುರೇಶ್ವರ ಸಂವತ್ಸರ</strong>’ ಗ್ರಂಥದಲ್ಲಿ ತಿಳಿಸಿರುತ್ತದೆ. ಅಂತೂ ಹೇಗಾದರೂ ಮಾಡಿ, ವಾಚಕರ ಇಡೀ ಸಂಪೂರ್ಣ ಸಂವತ್ಸರವು ಸುರೇಶ್ವರರ ಸಂದೇಶಗಳಿಂದ ಕೂಡಿಕೊಂಡು, ವಾಚಕರಿಗೆ ವೇದಾಂತಸಂದೇಶಗಳು ಮನಸ್ಸಿಗೂ ಹೃದಯಕ್ಕೂ ನಾಟುವಂತಾಗಬೇಕು ಎಂಬುದಿಷ್ಟೇ ನನ್ನ ಅಭಿಲಾಷೆ!</p>
  </div>
  <div>
    <p>ಶ್ರೀಸುರೇಶ್ವರರ <strong>ನೈಷ್ಕರ್ಮ್ಯಸಿದ್ಧಿ</strong> , <strong>ಬೃಹದಾರಣ್ಯಕಭಾಷ್ಯವಾರ್ತಿಕ</strong>,<strong> ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕ</strong>, <strong>ಮಾನಸೋಲ್ಲಾಸ</strong>, <strong>ಪಂಚೀಕರಣ ವಾರ್ತಿಕ</strong>—ಈ ಐದೂ ಗ್ರಂಥಗಳಿಂದ ಆರಿಸಿದ ಮುನ್ನೂರ ಅರವತ್ತಾರು ಶ್ಲೋಕಗಳಿಂದ ಅಲಂಕೃತವಾಗಿರುವ ಗ್ರಂಥರತ್ನ, <strong>ಸುರೇಶ್ವರ ಸಂವತ್ಸರ</strong>. ಹೀಗಾಗಿ ಈ ಗ್ರಂಥವೊಂದನ್ನು ಪ್ರತಿದಿನವೂ ಹತ್ತು ನಿಮಿಷ ಶ್ರದ್ಧೆಯಿಂದ ಅಧ್ಯಯನಮಾಡಿದರೆ ಅಂಥವರಿಗೆ ಶ್ರೀಸುರೇಶ್ವರರ ಸಾರಭೂತ ಉಪದೇಶಗಳೆಲ್ಲವೂ ಅರ್ಥವಾಗಿಬಿಡುತ್ತವೆ.</p>
  </div>
  <div>
    <p>ಅನ್ವಯಾರ್ಥ, ಭಾವಾರ್ಥ, ವಿವರಣೆಗಳನ್ನು ಪ್ರತಿಯೊಂದು ಶ್ಲೋಕಕ್ಕೂ ಕೊಟ್ಟಿರುವುದರಿಂದ ವಾಚಕರಿಗೆ ಆಯಾ ಶ್ಲೋಕದ ಒಟ್ಟು ತಾತ್ಪರ್ಯವು ತಿಳಿಯುತ್ತದೆ. ಆಯಾ ಶ್ಲೋಕದ ಹೆಚ್ಚಿನ ವಿವರಣೆಯನ್ನು ವಾಚಕರೇ ತಿಳಿದುಕೊಳ್ಳಬಹುದು. ನಾನಿಲ್ಲಿ ಒಂದೊಂದೇ ಪುಟದಲ್ಲಿ ಒಂದೊಂದೇ ಶ್ಲೋಕಕ್ಕೆ ಅರ್ಥವನ್ನು ಬರೆದಿದ್ದೇನೆ. ಇದೆಲ್ಲವನ್ನೂ ನನಗೆ ನನ್ನ ಪ್ರೀತಿಯ ಸದ್ಗುರುಗಳು ನನ್ನ ಗುರುಕುಲವಾಸದ ಸಮಯದಲ್ಲಿ (೧೯೫೯ ರಿಂದ ೧೯೭೫) ತಿಳಿಸಿರುತ್ತಾರೆ. ಶ್ರೀಸುರೇಶ್ವರರ ಕೃತಿಗಳಿಂದ ನೂರಾರು ಶ್ಲೋಕಗಳನ್ನು ನನಗೆ ಸದ್ಗುರುಗಳು ಗಟ್ಟುಮಾಡಿಸಿರುತ್ತಾರೆ. ಹೀಗಾಗಿ ಇದೆಲ್ಲವೂ ಸದ್ಗುರುಪ್ರಸಾದವೇ ಹೊರತು ಇದರಲ್ಲಿ ನನ್ನದು ಎಂಬುದು ಏನೂ ಇಲ್ಲ.</p>
  </div>
  <div>
    <strong>—ಲೇಖಕ</strong>
  </div>
  <div><p>ಲೇಖಕನ ವಿನಮ್ರ ಬಿನ್ನಹ</p>ಸದ್ಗುರುಗಳವರ ಕೃಪಾನುಗ್ರಹದಿಂದ, “<strong>ಸುರೇಶ್ವರ ಸಂವತ್ಸರ</strong>” ಕೃತಿರತ್ನವು ಇದೀಗ ಮುದ್ರಿತವಾಗಿ ಪ್ರಕಾಶನಗೊಂಡಿರುತ್ತದೆ. ಈವರೆಗೆ “<strong>ಶಾಂಕರ ಸಂವತ್ಸರ</strong>” (೨೦೦೧), “<strong>ವೇದಾಂತಸಂವತ್ಸರ</strong>” (೨೦೦೪), “<strong>ಗೀತಾ ಸಂವತ್ಸರ</strong>” (೨೦೦೭), “<strong>ಸುಭಾಷಿತ ಸಂವತ್ಸರ</strong>” (೨೦೦೯)ಗಳೆಂಬ <strong>ಸಂವತ್ಸರ ಚತುಷ್ಟಯ</strong> ಗ್ರಂಥರತ್ನಗಳು ನನ್ನಿಂದ ಬರೆಯಲ್ಪಟ್ಟು ಲೋಕಾರ್ಪಣೆಗೊಂಡಿರುತ್ತವೆ. ಇದೀಗ “<strong>ಸುರೇಶ್ವರ ಸಂವತ್ಸರ</strong>” (೨೦೧೭) ಕೃತಿಯು ಲೋಕಾರ್ಪಣೆಗೊಂಡಿರುತ್ತದೆ.</div>
  <div/>
  <div>ಸದ್ಗುರುಗಳ ಆಶೀರ್ವಾದದಿಂದ ಈವರೆಗೆ ಒಟ್ಟು ತೊಂಭತ್ತೆರಡು ಕೃತಿಗಳು ರಚಿತವಾಗಿ ಲೋಕಾರ್ಪಣೆಗೊಂಡಿರುತ್ತವೆ. ಜ್ಞಾನಾರ್ಜನೆಗೆ ಇರುವ ದಾರಿಗಳೆಂದರೆ ಎರಡೇ; ಒಂದು ಶ್ರವಣ, ಮತ್ತೊಂದು ಅಧ್ಯಯನ. ಸದ್ಗುರುಗಳ ಕೃಪೆಯಿಂದ ನಾನು ಈ ಎರಡೂ ಸೇವೆಗಳನ್ನು ಯಥಾಶಕ್ತಿ ಮಾಡುತ್ತಾ ಬಂದಿರುತ್ತೇನೆ. ಶ್ರವಣಕ್ಕೆ ಭಾಷ್ಯಪ್ರವಚನಗಳೇ ಸಾಧನವಾದರೆ, ಅಧ್ಯಯನಕ್ಕೆ ಗ್ರಂಥಗಳೇ ಸಾಧನ. ಹೀಗಾಗಿ ನಾನು ವೇದಾಂತಪ್ರವಚನಗಳನ್ನೂ ಮಾಡುತ್ತಾ , ವೇದಾಂತಗ್ರಂಥಗಳನ್ನೂ ಬರೆಯುತ್ತಾ ಬಂದಿರುತ್ತೇನೆ.</div>
  <div/>
  <div>ದಿನಕ್ಕೊಂದರಂತೆ ವರ್ಷದ ಮುನ್ನೂರು ಅರವತ್ತಾರು ದಿನಗಳಿಗೂ ಶ್ರೀಸುರೇಶ್ವರಾಚಾರ್ಯರವರ ನೇರವಾದ ಶ್ಲೋಕಗಳನ್ನೂ, ತಾತ್ಪರ್ಯವನ್ನೂ ವಾಚಕರಿಗೆ ತಿಳಿಸಬೇಕೆಂಬ ಹೆಬ್ಬಯಕೆಯಿಂದ ‘<strong>ಸುರೇಶ್ವರ ಸಂವತ್ಸರ</strong>’ ಎಂಬೀ ಗ್ರಂಥವನ್ನು ಬರೆದಿರುತ್ತೇನೆ. ಪ್ರತಿದಿನಕ್ಕೆ ಒಂದು ಶ್ಲೋಕದಂತೆ ಅಧ್ಯಯನಮಾಡುತ್ತಾ ಬಂದರೆ, ಅಂಥವರಿಗೆ ಶ್ರೀಸುರೇಶ್ವರಾಚಾರ್ಯರ ಉಪದೇಶಗಳೆಲ್ಲವೂ ಮನದಟ್ಟಾಗುವುದರಲ್ಲಿ ಸಂಶಯವಿಲ್ಲ.</div>
  <div/>
  <div>
    <p>ಈ ಗ್ರಂಥವನ್ನು ಸುಂದರವಾಗಿ ಪ್ರೀತಿಯಿಂದ ಮುದ್ರಿಸಿಕೊಟ್ಟಿರುವ ಆತ್ಮೀಯ ಹಾಗೂ ಪ್ರೀತಿಯ ಸನ್ಮಿತ್ರರಾದ ಶ್ರೀ ಬಿ. ಎನ್. ನಟರಾಜ್ ಅವರಿಗೆ ನನ್ನ ಪ್ರೀತಿಯ ಕೃತಜ್ಞತೆಗಳು.</p>
  </div>
  <div>೧೧್ಕೃ೧೨್ಕೃ೨೦೧೭, ಸೋಮವಾರ <strong>—ಲೇಖಕ</strong></div>
  <div>
    <p>ವಿಶೇಷ ಕೃತಜ್ಞತೆಗಳು</p>
  </div>
  <div><p> ಶತೇಷು ಜಾಯತೇ ಶೂರಃ ಸಹಸ್ರೇಷು ಚ ಪಂಡಿತಃ।<br/> ವಕ್ತಾ ದಶಸಹಸ್ರೇಷು “ದಾತಾ ಭವತಿ ವಾ ನ ವಾ”<span class="en">f</span>ಇದೊಂದು ಪ್ರಸಿದ್ಧವಾದ ಸುಭಾಷಿತ ಶ್ಲೋಕ. ಇದರ ತಾತ್ಪರ್ಯ: ನೂರುಜನಗಳಲ್ಲಿ ಒಬ್ಬನು ಶೂರನು ಇರಬಹುದು, ಸಹಸ್ರಜನಗಳಲ್ಲಿ ಒಬ್ಬ ಪಂಡಿತನೂ ಇರಬಹುದು, ಹತ್ತುಸಾವಿರ ಜನಗಳಲ್ಲಿ ಒಬ್ಬನು ಒಳ್ಳೆಯ ಉಪನ್ಯಾಸಪಟುವೂ ಇರಬಹುದು; ಆದರೆ, ಉದಾರದಾನಿಯು ಮಾತ್ರ ಒಬ್ಬನಾದರೂ ಇರುವುದು ದುರ್ಲಭ!</p><p>ಹೌದು, ಈ ಮಾತು ಸತ್ಯ; ಬೇಕಾದಷ್ಟು ಮಾತನಾಡುವವರಿದ್ದಾರೆ, ದಾನದ ಬಗ್ಗೆ ಘಂಟೆಗಳಗಟ್ಟಲೇ ಪ್ರವಚನಮಾಡುವವರೂ ಇರುತ್ತಾರೆ; ಆದರೆ, ಹತ್ತು ರೂಪಾಯಿಗಳನ್ನು ಸಂತೋಷದಿಂದ ದಾನಮಾಡುವಂಥವರು ಮಾತ್ರ ಅತ್ಯಂತ ವಿರಳ.</p>ಈ ಮಾತಿಗೆ ಅಪವಾದವೋ ಎನ್ನುವಂತೆ, ಸನ್ಮಾನ್ಯರಾದ <strong>ಶ್ರೀ ಸಿ. ಎ. ಸಂಜೀವಮೂರ್ತಿಗಳು ಅತ್ಯಂತ ಉದಾರಿಗಳಾಗಿರುತ್ತಾರೆ.</strong> ಸ್ವತಃ ಸದ್ಗುರುಭಕ್ತರೂ, ತತ್ತ್ವಜಿಜ್ಞಾಸುಗಳೂ, ವೇದಾಂತಪ್ರಿಯರೂ ಆದ ಸನ್ಮಿತ್ರ <strong>ಸಿ. ಎ. ಸಂಜೀವಮೂರ್ತಿಗಳು</strong> “<strong>ಸುರೇಶ್ವರ ಸಂವತ್ಸರ</strong>” ಗ್ರಂಥಕ್ಕೆ ಮುದ್ರಣದ ಸಂಪೂರ್ಣ ಹಣವನ್ನು ಅವರ ಪೂಜ್ಯ ಮಾತಾಪಿತೃಗಳಾದ <strong>ಶ್ರೀಮತಿಜಯಲಕ್ಷ್ಮಿ</strong> ಮತ್ತು <strong>ಶ್ರೀಸಿ.ಅನಂತಕೃಷ್ಣಯ್ಯ </strong>ಅವರ ಹೆಸರಿನಲ್ಲಿ ಕೊಟ್ಟಿರುತ್ತಾರೆ. ಪ್ರಸ್ಥಾನತ್ರಯ ಶಾಂಕರಭಾಷ್ಯಗಳನ್ನು ನನ್ನಿಂದಲೇ ಸಂಪೂರ್ಣವಾಗಿ ಅಧ್ಯಯನಮಾಡಿರುವ ಶ್ರೀ ಸಂಜೀವಮೂರ್ತಿಗಳು, ಸದ್ಗುರುಗಳು ರಚಿಸಿರುವ ಅಧ್ಯಾತ್ಮಗೀತೆಗಳನ್ನು ಸುಶ್ರಾವ್ಯ ಸಿರಿಕಂಠದಿಂದ ಹಾಡಿ,್ಞ.್ಟ.ರೂಪದಲ್ಲಿಯೂ ಸಿದ್ಧಪಡಿಸಿರುತ್ತಾರೆ.ಇದರಿಂದ ಸಂತುಷ್ಟರಾದ ಸದ್ಗುರುಗಳು ಶ್ರೀ ಸಿ. ಎ. ಸಂಜೀವಮೂರ್ತಿಗಳಿಗೂ ಹಾಗೂ ಅವರ ಸಕಲ ಕುಟುಂಬವರ್ಗದವರಿಗೂ ಸಕಲ ಸದಭೀಷ್ಟಗಳನ್ನು ಕರುಣಿಸಲೆಂದೂ ವಿಶೇಷವಾಗಿ ಬ್ರಹ್ಮಾತ್ಮಜ್ಞಾನವನ್ನು ಅನುಗ್ರಹಿಸಲೆಂದೂ ಭಗವಂತನಲ್ಲಿ ಮನಸಾರೇ ಪ್ರಾರ್ಥಿಸುತ್ತೇನೆ. ಇವರಿಗೆ ನನ್ನ ವಿಶೇಷ ಕೃತಜ್ಞತೆಗಳು. <strong> —ಲೇಖಕ್</strong>ಅ</div>
  <div>
    <p>ಶ್ರೀಸುರೇಶ್ವರಾಚಾರ್ಯರವರ<br/><br/>“<strong>ನೈಷ್ಕರ್ಮ್ಯಸಿದ್ಧಿ”</strong>“<strong>ನೈಷ್ಕರ್ಮ್ಯಸಿದ್ಧಿ</strong>”: ಇದೊಂದು, ಶ್ರೀಸುರೇಶ್ವರಾಚಾರ್ಯರವರ ಸ್ವತಂತ್ರ ಮೇರುಕೃತಿ. ಕರ್ಮಗಳಿಂದ ಮೋಕ್ಷವು ದೊರಕಲಾರದೆಂದು ತಿಳಿಸಿ ಆತ್ಮೈಕತ್ವಜ್ಞಾನದಿಂದಲೇ ಅಮೃತತ್ವವೆಂಬ ಮೋಕ್ಷವು ದೊರಕುತ್ತದೆ ಎಂದು ಈ ಮೇರು ಗ್ರಂಥದಲ್ಲಿ ತಿಳಿಸಿದೆ. ಶ್ರೀಸುರೇಶ್ವರರ ಪಾಂಡಿತ್ಯಕ್ಕೂ ಬ್ರಹ್ಮಾತ್ಮನಿಷ್ಠೆಗೂ “<strong>ನೈಷ್ಕರ್ಮ್ಯಸಿದ್ಧಿ</strong>” ಗ್ರಂಥವು ಜ್ವಲಂತ ನಿದರ್ಶನವಾಗಿರುತ್ತದೆ.</p>
    <p>ಇದರಲ್ಲಿ ನಾಲ್ಕು ಅಧ್ಯಾಯಗಳಿದ್ದು , ಒಟ್ಟು ೪೨೦ ಶ್ಲೋಕಗಳಿವೆ:</p>
    <p><strong>ಪ್ರಥಮಾಧ್ಯಾಯದಲ್ಲಿ</strong> : ಆತ್ಮಜ್ಞಾನದ ಮಹಿಮೆಯನ್ನೂ ನೈಷ್ಕರ್ಮ್ಯಸಿದ್ಧಿರೂಪವಾದ ಮೋಕ್ಷದ ಸ್ವರೂಪವನ್ನೂ ತಿಳಿಸಿದೆ.</p>
    <p><strong>ದ್ವಿತೀಯಾಧ್ಯಾಯದಲ್ಲಿ</strong>: ‘<strong>ತತ್ ತ್ವಮ್ ಅಸಿ</strong>’ ವಾಕ್ಯದಲ್ಲಿರುವ ‘<strong>ತ್ವಂ</strong>’ ಪದಾರ್ಥವಿವೇಕವನ್ನು ತಿಳಿಸಿದೆ.</p>
    <p><strong>ತೃತೀಯಾಧ್ಯಾಯದಲ್ಲಿ</strong> : ‘<strong>ತತ್ತ್ವಮಸಿ</strong>’ ವಾಕ್ಯಾರ್ಥವನ್ನು ವಿಸ್ತಾರವಾಗಿ ಯುಕ್ತಿಯಿಂದ ತಿಳಿಸಿದೆ.<strong>ಚತುರ್ಥಾಧ್ಯಾಯದಲ್ಲಿ</strong> : ಪ್ರತ್ಯಗಾತ್ಮನ ಸ್ವರೂಪವನ್ನೂ, ಜ್ಞಾನಿಗಳ ಲಕ್ಷಣಗಳನ್ನೂ ತಿಳಿಸಿದೆ.</p>
    <p>ಈ “<strong>ನೈಷ್ಕರ್ಮ್ಯಸಿದ್ಧಿ</strong>” ಗ್ರಂಥವು ಮುಮುಕ್ಷುಸಾಧಕರಿಗೂ, ಸರ್ವಸಂಗಪರಿತ್ಯಾಗಿಗಳಾದ ಸಂನ್ಯಾಸಿಗಳಿಗೂ ಮನನೀಯವಾಗಿರುತ್ತದೆ. ಪೂಜ್ಯ ಸದ್ಗುರುಗಳು <strong>ನೈಷ್ಕರ್ಮ್ಯಸಿದ್ಧಿ</strong>ಗೆ ಸಂಸ್ಕೃತಭಾಷೆಯಲ್ಲಿ <strong>ಕ್ಲೇಶಾಪಹಾರಿಣೀ</strong> ಎಂಬ ಪಾಂಡಿತ್ಯಪೂರ್ಣವಾದ ಅದ್ಭುತವ್ಯಾಖ್ಯಾನವನ್ನು ಬರೆದಿರುತ್ತಾರೆ.</p>
    <p>“<strong>ಸುರೇಶ್ವರ ಸಂವತ್ಸರ</strong>” ವೆಂಬ ಪ್ರಕೃತ ಗ್ರಂಥದಲ್ಲಿ “<strong>ನೈಷ್ಕರ್ಮ್ಯಸಿದ್ಧಿ</strong>”ಯಿಂದ ೫೮ ಶ್ಲೋಕಗಳನ್ನು ಆರಿಸಿ ಸಂಗ್ರಹಿಸಿದೆ.</p>
  </div>
  <div>
    <p>ಶ್ರೀಸುರೇಶ್ವರಾಚಾರ್ಯರವರ<br/><br/>“<strong>ಬೃಹದಾರಣ್ಯಕಭಾಷ್ಯವಾರ್ತಿಕಮ್”‘ಬೃಹದಾರಣ್ಯಕಭಾಷ್ಯವಾರ್ತಿಕಮ್</strong>’: ಇದು ಶ್ರೀಶಂಕರಾಚಾರ್ಯರ ಬೃಹದಾರಣ್ಯಕಭಾಷ್ಯಕ್ಕೆ ಶ್ರೀಸುರೇಶ್ವರಾಚಾರ್ಯರವರು ಬರೆದಿರುವ ವ್ಯಾಖ್ಯಾನವು. ಶ್ಲೋಕರೂಪದಲ್ಲಿರುವ ಈ ವಾರ್ತಿಕಗಳು ಅತ್ಯಂತ ವಿಸ್ತಾರವಾಗಿರುತ್ತವೆ. ಹೀಗಾಗಿ ಶ್ರೀಸುರೇಶ್ವರಾಚಾರ್ಯರು ‘<strong>ವೇದಾಂತವಾರ್ತಿಕಕಾರ</strong>’ರೆಂದೇ ಪ್ರಸಿದ್ಧರಾಗಿರುತ್ತಾರೆ.</p>
  </div>
  <div> ಉಕ್ತಾನುಕ್ತದುರುಕ್ತಾನಾಂ ಚಿಂತಾ ಯತ್ರ ಪ್ರವರ್ತತೇ।<br/> ತಂ ಗ್ರಂಥಂ ವಾರ್ತಿಕಂ ಪ್ರಾಹುಃ ವಾರ್ತಿಕಜ್ಞಾ ವಿಚಕ್ಷಣಾಃ॥</div>
  <div>
    <p>ಉಕ್ತ , ಅನುಕ್ತ ಮತ್ತು ದುರುಕ್ತಗಳನ್ನು ವಿಮರ್ಶೆಮಾಡುವ ಗ್ರಂಥವನ್ನು <strong>ವಾರ್ತಿಕ </strong>ಎಂದು ವಾರ್ತಿಕಜ್ಞರಾದ ವಿಚಕ್ಷಣರು ಹೇಳುತ್ತಾರೆ.</p>
    <p>ಈ ಮಾತು ಶ್ರೀಸುರೇಶ್ವರರ <strong>ಬೃಹದಾರಣ್ಯಕಭಾಷ್ಯವಾರ್ತಿಕ</strong>ಕ್ಕೆ ಸಾರ್ಥಕವಾಗಿದೆ. ಶ್ರೀಸುರೇಶ್ವರರು ಪ್ರಾರಂಭದಲ್ಲಿ <strong>ಸಂಬಂಧವಾರ್ತಿಕ</strong> ಗಳನ್ನು ಬರೆದಿದ್ದಾರೆ. ಇದರಲ್ಲಿ ಶಾಂಕರಾದ್ವೈತವೇದಾಂತದ ರಹಸ್ಯಾರ್ಥಗಳನ್ನೆಲ್ಲ ವಿಸ್ತಾರವಾಗಿ ತಿಳಿಸಿರುತ್ತಾರೆ. <strong>ಸಂಬಂಧವಾರ್ತಿಕ</strong>ದಲ್ಲಿ , ಸುಮಾರು ೧೧೫೦ ಶ್ಲೋಕಗಳಿರುತ್ತವೆ. ಇವುಗಳನ್ನೂ ಸೇರಿಸಿಕೊಂಡರೆ ಬೃಹದಾರಣ್ಯಕವಾರ್ತಿಕಗಳು ಸುಮಾರು ೧೨೦೦೦ ಶ್ಲೋಕಗಳಾಗುತ್ತವೆ.</p>
    <p>ಶುಕ್ಲಯಜುರ್ವೇದಕ್ಕೆ ಸೇರಿದ ಬೃಹದಾರಣ್ಯಕೋಪನಿಷತ್ತು ದಶೋಪನಿಷತ್ತುಗಳಲ್ಲಿ ಅತ್ಯಂತ ದೊಡ್ಡದಾಗಿರುತ್ತದೆ. ಶ್ರೀಶಂಕರರು ಇದಕ್ಕೆ ಭಾಷ್ಯವನ್ನು ವಿಸ್ತಾರವಾಗಿಯೇ ಬರೆದಿದ್ದಾರೆ. ಶುಕ್ಲಯಜುರ್ವೇದದ ಕಾಣ್ವಶಾಖೆಗೆ ಸೇರಿರುವ ಶ್ರೀಸುರೇಶ್ವರಾಚಾರ್ಯರು ಬೃಹದಾರಣ್ಯಕಶಾಂಕರಭಾಷ್ಯಕ್ಕೆ ಸಂಪೂರ್ಣವಾಗಿ ವಾರ್ತಿಕಗಳನ್ನು ಬರೆದಿದ್ದಾರೆ. ಶಾಂಕರಭಾಷ್ಯದ ಮರ್ಮಗಳನ್ನು ಈ ವಾರ್ತಿಕಗಳಲ್ಲಿ ಸುರೇಶ್ವರರು ತಿಳಿಸಿರುತ್ತಾರೆ.</p>
    <p>ಪ್ರಕೃತ ‘<strong>ಸುರೇಶ್ವರ ಸಂವತ್ಸರ</strong>’ ಗ್ರಂಥದಲ್ಲಿ <strong>ಬೃಹದಾರಣ್ಯಕಭಾಷ್ಯವಾರ್ತಿಕ</strong>ದಿಂದ ಸುಮಾರು ೧೦೦ ಶ್ಲೋಕಗಳನ್ನು ಆರಿಸಿಕೊಂಡಿರುತ್ತದೆ.</p>
  </div>
  <div>ಶ್ರೀಸುರೇಶ್ವರಾಚಾರ್ಯರವರ<br/><br/>“<strong>ತೈತ್ತಿರೀಯಭಾಷ್ಯವಾರ್ತಿಕಮ್”</strong><p>ಶ್ರೀಶಂಕರಾಚಾರ್ಯರು ಕೃಷ್ಣಯಜುರ್ವೇದದ ತೈತ್ತಿರೀಯಶಾಖೆಗೆ ಸೇರಿದವರು. ಹೀಗಾಗಿ ಶ್ರೀಶಂಕರರು ಕೃಷ್ಣಯಜುರ್ವೇದದ ತೈತ್ತಿರೀಯಶಾಖೆಗೆ ಸೇರಿದ ತೈತ್ತಿರೀಯ ಉಪನಿಷತ್ತುಗಳಿಗೆ: (ಅಂದರೆ ಶೀಕ್ಷಾವಲ್ಲಿ , ಆನಂದವಲ್ಲಿ ಮತ್ತು ಭೃಗುವಲ್ಲಿಗಳಿಗೆ) ವಿಸ್ತಾರವಾದ ಹಾಗೂ ಸುಂದರವಾದ ಭಾಷ್ಯಗಳನ್ನು ಬರೆದಿದ್ದಾರೆ. ಇದಕ್ಕೆ <strong>ತೈತ್ತಿರೀಯ ಶಾಂಕರಭಾಷ್ಯ</strong> ಎಂದೇ ಹೆಸರಿದೆ. ಬ್ರಹ್ಮಜ್ಞಾನದ ಮಹಿಮೆಯನ್ನೂ ಸ್ವರೂಪವನ್ನೂ ಹಾಗೂ ಮುಕ್ತಿಯ ಸ್ವರೂಪವನ್ನೂ ಇಲ್ಲಿ ಸೊಗಸಾಗಿ ತಿಳಿಸಿದೆ.</p><p>ಶ್ರೀಶಂಕರರ ಆಜ್ಞೆಯಂತೆ, ಶಿಷ್ಯರಾದ ಶ್ರೀಸುರೇಶ್ವರಾಚಾರ್ಯರು ಈ ತೈತ್ತಿರೀಯಶಾಂಕರಭಾಷ್ಯಗಳಿಗೆ ವಿಸ್ತಾರವಾದ ವಾರ್ತಿಕಗಳನ್ನು ಬರೆದಿರುತ್ತಾರೆ. ಸುಮಾರು ೧೦೨೬ ಶ್ಲೋಕಗಳಿಂದ ಸಮಲಂಕೃತವಾಗಿರುವ ಈ ತೈತ್ತಿರೀಯಭಾಷ್ಯವಾರ್ತಿಕಗಳು ಭಾಷ್ಯದ ಸ್ವಾರಸ್ಯವನ್ನೆಲ್ಲಾ ಸುಂದರವಾಗಿ ತಿಳಿಸುತ್ತವೆ. ಕರ್ಮಕಾಂಡದ ಜೊಳ್ಳುತನವನ್ನೂ ಜ್ಞಾನಕಾಂಡವಾದ ಉಪನಿಷತ್ತುಗಳ ಗುಣಮಹಿಮೆಗಳನ್ನೂ ಬ್ರಹ್ಮಾತ್ಮಜ್ಞಾನದ ಹಿರಿಮೆಯನ್ನೂ ಶ್ರೀಸುರೇಶ್ವರರು ಇಲ್ಲಿ ಧೈರ್ಯವಾಗಿ ತಿಳಿಸಿದ್ದಾರೆ.</p><p>ಬೃಹದಾರಣ್ಯಕಭಾಷ್ಯವಾರ್ತಿಕ ಹಾಗೂ ತೈತ್ತಿರೀಯಭಾಷ್ಯವಾರ್ತಿಕಗಳನ್ನು ಬರೆದು ಶ್ರೀಸುರೇಶ್ವರರು <strong>ವೇದಾಂತವಾರ್ತಿಕಕಾರ</strong>ರೆಂದೇ ಪ್ರಸಿದ್ಧರಾಗಿರುತ್ತಾರೆ. ಶ್ರೀಸುರೇಶ್ವರರ ಶಾಸ್ತ್ರಪಾಂಡಿತ್ಯಕ್ಕೂ ಬ್ರಹ್ಮಜ್ಞಾನನಿಷ್ಠೆಗೂ ಹಾಗೂ ಸದ್ಗುರುಭಕ್ತಿಗೂ ಈ ವಾರ್ತಿಕದ್ವಯಗಳು ಜ್ವಲಂತ ನಿದರ್ಶನವಾಗಿರುತ್ತವೆ. ಅಧ್ಯಾತ್ಮಸಾಧಕರುಗಳು ಈ ವಾರ್ತಿಕಗಳನ್ನು ಅಧ್ಯಯನಮಾಡಿದಾಗ ಈ ರಹಸ್ಯವು ತಿಳಿಯುತ್ತದೆ.</p>“<strong>ಸುರೇಶ್ವರ ಸಂವತ್ಸರ</strong>” ಎಂಬೀ ಗ್ರಂಥದಲ್ಲಿ, ನಾನು ತೈತ್ತಿರೀಯಭಾಷ್ಯವಾರ್ತಿಕದಿಂದ ಕೇವಲ ೧೪೪ ವಾರ್ತಿಕಗಳನ್ನು ಆರಿಸಿ, ವಿವರಣೆಗಳೊಂದಿಗೆ ಸಂಗ್ರಹಿಸಿರುತ್ತೇನೆ.</div>
  <div>
    <p>ಶ್ರೀಸುರೇಶ್ವರಾಚಾರ್ಯರವರ<br/><br/>“<strong>ಮಾನಸೋಲ್ಲಾಸ”</strong>ಶ್ರೀಶಂಕರರು “ದಕ್ಷಿಣಾಮೂರ್ತಿಸ್ತೋತ್ರ”ವನ್ನು ರಚಿಸಿದ್ದಾರೆ. ಇದರಲ್ಲಿ ಕೇವಲ ಹತ್ತು ಶ್ಲೋಕಗಳಿವೆ. ಆದರೆ ಸಕಲವೇದಾಂತಸಾರಸರ್ವಸ್ವವನ್ನೇ ಶ್ರೀಶಂಕರರು ಈ “<strong>ದಕ್ಷಿಣಾಮೂರ್ತಿಸ್ತೋತ್ರ</strong>”ದಲ್ಲಿ ಸಂಗ್ರಹಿಸಿ ಸುಂದರವಾಗಿ ತಿಳಿಸಿದ್ದಾರೆ.</p>
    <p>ಈ “<strong>ದಕ್ಷಿಣಾಮೂರ್ತಿಸ್ತೋತ್ರ</strong>”ಕ್ಕೆ ಶ್ರೀಶಂಕರರ ಸಾಕ್ಷಾತ್ ಶಿಷ್ಯರಾದ ಶ್ರೀಸುರೇಶ್ವರಾಚಾರ್ಯರು ಪದ್ಯರೂಪದಿಂದ ವಿಸ್ತಾರವಾದ ವ್ಯಾಖ್ಯಾನವನ್ನು ಬರೆದಿದ್ದಾರೆ. ಈ ವ್ಯಾಖ್ಯಾನಕ್ಕೆ <strong>ಮಾನಸೋಲ್ಲಾಸ</strong> ಎಂದು ಹೆಸರು. ಶ್ರೀಸುರೇಶ್ವರರೇ ಕಡೆಯ ಶ್ಲೋಕದಲ್ಲಿ</p>
  </div>
  <div> ಇತಿ ಶ್ರೀದಕ್ಷಿಣಾಮೂರ್ತಿಸ್ತೋತ್ರಾರ್ಥಪ್ರತಿಪಾದಕೇ।<br/> ಪ್ರಬಂಧೇ “<strong>ಮಾನಸೋಲ್ಲಾಸೇ</strong>” ದಶಮೋಲ್ಲಾಸಸಂಗ್ರಹಃ॥</div>
  <div>
    <p>ಎಂದು ಬರೆದಿದ್ದಾರೆ. <strong>ಮಾನಸೋಲ್ಲಾಸ</strong> ವ್ಯಾಖ್ಯಾನವು ಹೆಸರೇ ಹೇಳುವಂತೆ ಮುಮುಕ್ಷುಜನಗಳ ಮನಸ್ಸಿಗೆ ಉಲ್ಲಾಸವನ್ನೂ ಆನಂದವನ್ನೂ ಉಂಟುಮಾಡುತ್ತದೆ. ಇದರಲ್ಲಿ ಒಟ್ಟು (ಹತ್ತು ಉಲ್ಲಾಸಗಳಿಂದ) ಸುಮಾರು ಮುನ್ನೂರಮೂವತ್ತಾರು ಶ್ಲೋಕಗಳಿವೆ. ದಕ್ಷಿಣಾಮೂರ್ತಿಸ್ತೋತ್ರದ ರಹಸ್ಯಾರ್ಥಗಳನ್ನು ಈ ಶ್ಲೋಕಗಳು ತಿಳಿಸುತ್ತವೆ. ಶ್ರೀಶಂಕರರ ದಕ್ಷಿಣಾಮೂರ್ತಿಶ್ಲೋಕಗಳ ಸಂಪೂರ್ಣ ರಹಸ್ಯಾರ್ಥವನ್ನು ತಿಳಿಯಬೇಕೆನ್ನುವ ಶಂಕರಾನುಯಾಯಿಗಳು, ಶ್ರೀಸುರೇಶ್ವರಾಚಾರ್ಯರವರ <strong>ಮಾನಸೋಲ್ಲಾಸ</strong> ವ್ಯಾಖ್ಯಾನವನ್ನು ಅವಶ್ಯವಾಗಿ ಓದಿ ಮನನಮಾಡಬೇಕು. “<strong>ಮಾನಸೋಲ್ಲಾಸ</strong>”ವನ್ನು ಸಂಪೂರ್ಣವಾಗಿ ಅಧ್ಯಯನಮಾಡಿದಾಗಲೇ ಸಾಧಕರಿಗೆ ಹೆಚ್ಚಿನ ಪ್ರಯೋಜನವು ಉಂಟಾಗುತ್ತದೆ.</p>
    <p>“<strong>ಸುರೇಶ್ವರ ಸಂವತ್ಸರ</strong>” ಗ್ರಂಥದಲ್ಲಿ <strong>ಮಾನಸೋಲ್ಲಾಸ</strong>ದಿಂದ ಕೇವಲ ಅರವತ್ತು ಶ್ಲೋಕಗಳನ್ನು ಆರಿಸಿಕೊಂಡು, ಅವುಗಳಿಗೆಲ್ಲ ಅನ್ವಯಾರ್ಥ, ಭಾವಾರ್ಥ, ವಿವರಣೆಗಳನ್ನು ಕೊಟ್ಟಿರುತ್ತದೆ.</p>
  </div>
  <div>ಶ್ರೀಸುರೇಶ್ವರಾಚಾರ್ಯರವರ<br/><br/>“<strong>ಪಂಚೀಕರಣವಾರ್ತಿಕಮ್”</strong>ಶ್ರೀಶಂಕರರು ‘<strong>ಪಂಚೀಕರಣ</strong>’ ಎಂಬ ಹೆಸರಿನಿಂದ ಒಂದು ಕೃತಿಯನ್ನು ಬರೆದಿದ್ದಾರೆ. ಇದೊಂದು ಅತ್ಯಂತ ಸಣ್ಣದಾದ ಕೃತಿ. <strong>ಅಥಾತಃ ಪರಮಹಂಸಾನಾಂ ಸಮಾಧಿವಿಧಿಂ ವ್ಯಾಖ್ಯಾಸ್ಯಾಮಃ</strong> ಎಂದು ಈ ಪಂಚೀಕರಣವು ಪ್ರಾರಂಭಗೊಳ್ಳುತ್ತದೆ. <strong>ತತ್ತ್ವಮಸಿ</strong>,<strong> ಅಹಂ ಬ್ರಹ್ಮಾಸ್ಮಿ</strong>,<strong> ಸತ್ಯಂ ಜ್ಞಾನಮನಂತಂ ಬ್ರಹ್ಮ</strong>,<strong> ಏಕಮೇವಾದ್ವಿತೀಯಮ್</strong>,<strong> ಆತ್ಮೈ ವೇದಂ ಸರ್ವಮ್</strong>,<strong> ಸರ್ವಂ ಖಲ್ವಿದಂ ಬ್ರಹ್ಮ</strong>,<strong> ಪ್ರಜ್ಞಾನಮಾನಂದಂ ಬ್ರಹ್ಮ</strong>,<strong> ಅಯಮಾತ್ಮಾ ಬ್ರಹ್ಮ</strong> ಎಂಬೀ ಶ್ರುತಿವಾಕ್ಯಗಳನ್ನು ಈ ಪಂಚೀಕರಣದಲ್ಲಿ ಉದಾಹರಿಸಿದೆ. ಪಂಚೀಕೃತ ಮತ್ತು ಅಪಂಚೀಕೃತ ಮಹಾಭೂತಗಳನ್ನೂ ಅದರ ಕಾರ್ಯವಾದ ದೇಹೇಂದ್ರಿಯಗಳ ವಿಚಾರವನ್ನೂ ಸಂಕ್ಷೇಪವಾಗಿ ಇಲ್ಲಿ ತಿಳಿಸಲಾಗಿದೆ. ಅವಸ್ಥಾತ್ರಯವಿಚಾರವನ್ನೂ ಸಮಾಧಿವಿಚಾರವನ್ನೂ ಮತ್ತು ಓಂಕಾರೋಪಾಸನೆಯನ್ನೂ ಈ ಕೃತಿಯು ಸಂಕ್ಷೇಪವಾಗಿ ತಿಳಿಸುತ್ತದೆ. ಕಡೆಯಲ್ಲಿ ಕೆಲವು ವೇದಾಂತಮಂತ್ರಗಳನ್ನು ಉದಾಹರಿಸಿ ಬ್ರಹ್ಮಾತ್ಮೈಕತ್ವವನ್ನು ಇಲ್ಲಿ ತಿಳಿಸಿದೆ. <strong>ಅಧ್ಯಾರೋಪಾಪ- ವಾದಾಭ್ಯಾಂ ನಿಷ್ಪ್ರಪಂಚಂ ಪ್ರಪಂಚ್ಯತೇ</strong> ಎಂಬೀ ವಾಕ್ಯವು ಇದರಲ್ಲಿದೆ.</div>
  <div>ಈ <strong>ಪಂಚೀಕರಣ</strong>ಕ್ಕೆ ಶ್ರೀಸುರೇಶ್ವರರು ಸುಮಾರು ಅರವತ್ತೈದು ಶ್ಲೋಕಗಳಿಂದ ವ್ಯಾಖ್ಯಾನವನ್ನು ಬರೆದಿದ್ದಾರೆ. ಇದಕ್ಕೆ ‘<strong>ಪಂಚೀಕರಣವಾರ್ತಿಕಂ</strong>’ ಎಂದು ಹೆಸರಿದೆ. ಇದರಲ್ಲಿ ಶ್ರೀಸುರೇಶ್ವರರು ವೇದಾಂತದ ರಹಸ್ಯಾರ್ಥಗಳನ್ನು ಸುಂದರವಾಗಿ ತಿಳಿಸಿದ್ದಾರೆ. <strong>ಸ ಏವ ಜೀವನ್ಮುಕ್ತೋ ವೈ ನ ಪುನರ್ಭವಸಂಭವಃ</strong>, ಆತ್ಮಚಿಂತನೆಯಲ್ಲಿಯೇ ಮಗ್ನನಾಗಿದ್ದು ರಾಗದ್ವೇಷಾದಿರಹಿತನಾದವನನ್ನು <strong>ಜೀವನ್ಮುಕ್ತನೆಂದು</strong> ಕರೆದು, ಇವನಿಗೆ ಪುನರ್ಜನ್ಮವಿಲ್ಲ ಎಂದು ಹೇಳುತ್ತಾ ವಾರ್ತಿಕವು ಮುಕ್ತಾಯಗೊಳ್ಳುತ್ತದೆ.</div>
  <div>“<strong>ಸುರೇಶ್ವರ ಸಂವತ್ಸರ</strong>” ಗ್ರಂಥದಲ್ಲಿ <strong>ಪಂಚೀಕರಣವಾರ್ತಿಕ</strong>ದಿಂದ ನಾಲ್ಕು ಶ್ಲೋಕಗಳನ್ನು ಆರಿಸಿ, ಅವುಗಳಿಗೆ ವಿವರಣೆಯನ್ನು ಕೊಟ್ಟಿದೆ.</div>
  <div/>
  <div/>
  <div/>
  <div/>
  <div><p>ಆನಂದಗ್ರಂಥಮಾಲಾ</p>ಮಾನವಜನ್ಮದ ಹೆಗ್ಗುರಿಯೇ ಆನಂದಪ್ರಾಪ್ತಿ , ಸಕಲಶಾಸ್ತ್ರಗಳ ಉಪದೇಶಗಳ ಲಕ್ಷ್ಯವೇ ಆನಂದ; ಸಕಲಮಾನವರ ಎಲ್ಲಾ ಸಾಧನಗಳೂ ಆನಂದಕ್ಕಾಗಿ, ಆಯುರಾರೋಗ್ಯ ಐಶ್ವರ್ಯ ಪತ್ನೀಪುತ್ರ ಧನಗೃಹ ಅಧಿಕಾರಾದಿ ಸಂಪತ್ತುಗಳೆಲ್ಲವೂ ಆನಂದಪ್ರಾಪ್ತಿಗಾಗಿಯೇ ಅಲ್ಲವೇ? ಜಪ, ತಪ, ಹೋಮ ಹವನ, ಧ್ಯಾನ, ವ್ರತ, ಪೂಜಾ, ಪಾರಾಯಣಾದಿಗಳೆಲ್ಲವೂ ಆನಂದಕ್ಕಾಗಿಯೇ. ಶಾಸ್ತ್ರಾಧ್ಯಯನ, ಪಾಂಡಿತ್ಯ, ಪ್ರವಚನ ಗೋಷ್ಠೀ ಕಾರ್ಯಕ್ರಮಗಳೆಲ್ಲವೂ ಆನಂದಪ್ರಾಪ್ತಿಗಾಗಿಯೇ ಇರುತ್ತವೆ.</div>
  <div>
    <p>ಹೀಗಾಗಿ, ಈ <strong>ಆನಂದಗ್ರಂಥಮಾಲೆ</strong>ಯು ಪ್ರಾರಂಭಗೊಂಡು ಇದರಲ್ಲಿ ಈವರೆಗೆ ತೊಂಭತ್ತೆರಡು ಕುಸುಮಗಳು ಪ್ರಕಟವಾಗಿರುತ್ತವೆ. ಪ್ರಸ್ಥಾನತ್ರಯಗ್ರಂಥಗಳ ಹಾಗೂ ಶ್ರೀಶಂಕರರ ಭಾಷ್ಯಗಳ ಉಪದೇಶಗಳನ್ನು ಸರಳಭಾಷೆಯಲ್ಲಿ ಸುಲಭವಾಗಿ ಅರ್ಥವಾಗುವಂತೆ ವಾಚಕರಿಗೆ ತಿಳಿಸುವುದೇ ನನ್ನ ಉದ್ದೇಶವಾಗಿರುತ್ತದೆ. ಒಂದೊಂದು ಪುಟದಲ್ಲಿ ಒಂದೊಂದೇ ವಿಷಯವನ್ನು ಸರಳವಾಗಿ ತಿಳಿಸಬೇಕೆಂಬುದೇ ನನ್ನ ಹೆಬ್ಬಯಕೆಯಾಗಿದೆ. ನೂರಾರು ಪುಟಗಳನ್ನು ಬರೆದರೆ ಅದನ್ನು ಓದುವುದಕ್ಕೆ ಅಷ್ಟೊಂದು ಸಮಯವಾಗಲೀ, ಅದನ್ನೆಲ್ಲ ಅರ್ಥಮಾಡಿಕೊಳ್ಳುವ ಸಾಮರ್ಥ್ಯವಾಗಲೀ ಇಂದಿನ ಯುವಕರಿಗೆ ಇರುವುದಿಲ್ಲ. ಆದ್ದರಿಂದ ಅಂಥ ದೊಡ್ಡ ಸಾಹಸಕ್ಕೆ ಕೈಹಾಕದೇ, ಒಂದೊಂದೇ ಪುಟದಲ್ಲಿ ವಿಷಯವನ್ನು ತಿಳಿಸುತ್ತಿದ್ದೇನೆ. ಹೀಗಾಗಿ ಆನಂದಗ್ರಂಥಮಾಲೆಯ ಕುಸುಮಗ್ರಂಥಗಳೆಲ್ಲವೂ ಯುವಕರ ಮನಸ್ಸನ್ನು ಆಧ್ಯಾತ್ಮಿಕಮಾರ್ಗಕ್ಕೆ ತರುತ್ತಿರುವುದರಲ್ಲಿ ಆಶ್ಚರ್ಯವಿಲ್ಲ. ಸದ್ಗುರುಗಳ ಕೃಪಾಶೀರ್ವಾದ ದಿಂದಲೂ, ವಾಚಕರ, ಜಿಜ್ಞಾಸುಗಳ ಪ್ರೋತ್ಸಾಹದಿಂದಲೂ, ವಿಶೇಷವಾಗಿ <strong>ಶ್ರೀ ನಿತ್ಯಾನಂದ ಪ್ರಿಂಟರ್ಸ್</strong> ನ ಸನ್ಮಾನ್ಯರಾದ ಶ್ರೀ ಬಿ. ಎನ್. ನಟರಾಜ್ ಅವರ ಸಂಪೂರ್ಣಸಹಕಾರದಿಂದಲೂ <strong>ಆನಂದಗ್ರಂಥಮಾಲಾ</strong> ಕೃತಿಗಳು ಆನಂದವಾಗಿ ಪ್ರಕಟಗೊಳ್ಳುತ್ತಿವೆ. ಎಲ್ಲರೂ ಬ್ರಹ್ಮಾನಂದಿಗಳಾಗಿ ಕೃತಕೃತ್ಯರಾಗುವಂತೆ ಸದ್ಗುರುಗಳು ಆಶೀರ್ವದಿಸಲೆಂದು ಪ್ರಾರ್ಥಿಸುತ್ತೇನೆ.</p>
  </div>
  <div><span class="en">30-11-2017</span>, ಗುರುವಾರ <strong>ಲೇಖಕ ಕೆ. ಜಿ. ಸುಬ್ರಾಯಶರ್ಮಾ</strong></div>
  <div>ಯಾರಿಗಾಗಿ “ಸುರೇಶ್ವರ ಸಂವತ್ಸರ”?</div>
  <div>
    <p><strong>ಅಧ್ಯಾತ್ಮಸಾಧಕರಿಗೆ</strong>: ಅಧ್ಯಾತ್ಮವಿಚಾರವನ್ನು ತಿಳಿದು, ಅದರಂತೆ ಮನನ ಮಾಡುತ್ತಾ , ಸಾಧನಮಾರ್ಗದಲ್ಲಿ ಮುಂದುವರೆಯಬೇಕೆನ್ನುವವರಿಗೆ.</p>
  </div>
  <div>
    <p><strong>ವೇದಾಂತವಿದ್ಯಾರ್ಥಿಗಳಿಗೆ</strong>: ವೇದಾಂತಗಳ ಸಂದೇಶಗಳನ್ನು ಸರಿಯಾಗಿ ತಿಳಿದುಕೊಂಡು ಅದರಂತೆ ಜೀವನವನ್ನು ನಡೆಸಬೇಕೆನ್ನುವವರಿಗೆ.</p>
  </div>
  <div>
    <p><strong>ಪ್ರವಚನಪಟುಗಳಿಗೆ</strong>: ವೇದಾಂತಪ್ರವಚನಗಳನ್ನು ಮಾಡುವಾಗ ಮಧ್ಯೇ ಮಧ್ಯೇ ಶ್ರೀಸುರೇಶ್ವರರ ಶ್ಲೋಕಗಳನ್ನೂ ಹೇಳಬೇಕೆನ್ನುವವರಿಗೆ.</p>
  </div>
  <div>
    <p><strong>ವೇದಾಂತವಿದ್ವಾಂಸರಿಗೆ</strong>: ವೇದಾಂತಗಳನ್ನು ಚೆನ್ನಾಗಿ ಅಧ್ಯಯನಮಾಡಿ ಅದರ ಆಳವಾದ, ಹೆಚ್ಚಿನ ವಿಷಯಗಳನ್ನು ತಿಳಿಯಬೇಕೆನ್ನುವವರಿಗೆ.</p>
  </div>
  <div>
    <p><strong>ಸಾಮಾನ್ಯ ಲೌಕಿಕರಿಗೆ</strong>: ವೇದಾಂತವನ್ನು ತಿಳಿಯದ, ಆದರೆ ತಿಳಿದುಕೊಳ್ಳಬೇಕೆಂಬ ಆಸಕ್ತಿಯುಳ್ಳ ಲೌಕಿಕರಾದ ಸಾಮಾನ್ಯಜನಗಳಿಗೆ.</p>
  </div>
  <div>
    <p><strong>ಆಬಾಲವೃದ್ಧರಿಗೆ</strong>: ಸಮಯಸಿಕ್ಕಿದಾಗ ಕೇವಲ ಹತ್ತೇ ನಿಮಿಷಗಳಲ್ಲಿ ಓದಿ, ಸುಲಭವಾಗಿ ಅರ್ಥಮಾಡಿಕೊಂಡು ಸಂತೋಷಪಡಬೇಕೆನ್ನುವವರಿಗೆ.</p>
  </div>
  <div>
    <p><strong>ಯತಿಪುಂಗವರಿಗೆ</strong>: ನಿವೃತ್ತಿಧರ್ಮನಿರತರಾದ, ಸದಾ ವೇದಾಂತಚಿಂತನಪರರಾದ ಪರಮಾರ್ಥಮುಮುಕ್ಷುಗಳಾದ ಸಂನ್ಯಾಸಿಪುಂಗವರಿಗೆ.</p>
  </div>
  <div>
    <p><strong>ಅಧ್ಯಯನಶೀಲರಿಗೆ</strong>: ಪ್ರಸ್ಥಾನತ್ರಯಭಾಷ್ಯಗಳನ್ನು ಅಧ್ಯಯನಮಾಡುತ್ತಾ ಅದರ ಆಳವಾದ ತಾತ್ತ್ವಿಕಾರ್ಥವನ್ನು ತಿಳಿಯಬೇಕೆನ್ನುವವರಿಗೆ.</p>
  </div>
  <div>
    <p><strong>ಮುಮುಕ್ಷುಸಾಧಕರಿಗೆ</strong>: ಶ್ರೀಶಂಕರರ ಹಾಗೂ ಶ್ರೀಸುರೇಶ್ವರರ ಉಪದೇಶಗಳಿಂದ ಆತ್ಮಜ್ಞಾನವನ್ನು ಹೊಂದಿ, ಮುಕ್ತರಾಗಬೇಕೆನ್ನುವವರಿಗೆ.</p>
  </div>
  <div>
    <p><strong>ಕುತೂಹಲಿಗಳಿಗೆ</strong>: ಅಷ್ಟೊಂದು ಆಳವಾದ ಆಸಕ್ತಿಯು ಇಲ್ಲದಿದ್ದರೂ, ವೇದಾಂತಗಳ ಸಂದೇಶಗಳನ್ನು ತಿಳಿಯಬೇಕೆಂದು ಕುತೂಹಲವುಳ್ಳವರಿಗೆ.</p>
  </div>
  <div>
    <p><strong>ಶ್ರೀಶಂಕರರ ಭಕ್ತರಿಗೆ</strong>: ಶ್ರೀಶಂಕರರ ಭಕ್ತರಾಗಿ, ಶ್ರೀಶಂಕರರ ಶಿಷ್ಯರಾದ ಸುರೇಶ್ವರರ ಸಂದೇಶಗಳನ್ನು ಸ್ವಲ್ಪವಾದರೂ ತಿಳಿಯಬೇಕೆನ್ನುವವರಿಗೆ.</p>
  </div>
  <div>
    <p><strong>ಸ್ತ್ರೀಯರಿಗೆ</strong>: ಮನೆಯಲ್ಲೇ ಇದ್ದುಕೊಂಡು, ಸುಲಭವಾಗಿ ವೇದಾಂತಸಂದೇಶಗಳನ್ನು ನಿಧಾನವಾಗಿ ಅರ್ಥಮಾಡಿಕೊಳ್ಳಬಯಸುವವರಿಗೆ.</p>
  </div>
  <div><strong>ಸಕಲಮಾನವರಿಗೂ</strong>: ಮನುಷ್ಯರಾಗಿ ಹುಟ್ಟಿ, ಮಾನವಜನ್ಮದ ರಹಸ್ಯವನ್ನೂ ಹೆಗ್ಗುರಿಯನ್ನೂ ಆಳವಾಗಿ ಅರ್ಥಮಾಡಿಕೊಳ್ಳಬೇಕೆನ್ನುವವರಿಗೆ.</div>
  <div>ನನ್ನ ಸದ್ಗುರುಗಳನ್ನು ಕುರಿತು<p>ನನ್ನ ಸದ್ಗುರುಗಳೆಂದರೆ <strong>ಪರಮಪೂಜ್ಯ ಶ್ರೀಶ್ರೀಸಚ್ಚಿದಾನಂದೇಂದ್ರ ಸರಸ್ವತೀ ಮಹಾಸ್ವಾಮಿಗಳವರು</strong>. ಇವರು ಶ್ರೀಶಂಕರಾಚಾರ್ಯರ ಎಲ್ಲಾ ಸಂಸ್ಕೃತಗ್ರಂಥಗಳನ್ನು ಕಸ್ತೂರಿ ಕನ್ನಡಭಾಷೆಗೆ ಅನುವಾದಮಾಡಿ, <strong>ಕನ್ನಡಶಂಕರ</strong>ರೆಂದೇ ಪ್ರಸಿದ್ಧರಾಗಿರುತ್ತಾರೆ. ಶಾಂಕರಭಾಷ್ಯಗ್ರಂಥಗಳನ್ನೂ ಮತ್ತು ವೇದಾಂತಪ್ರಕರಣಗ್ರಂಥಗಳನ್ನೂ ತಳಸ್ಪರ್ಶಿಯಾಗಿ ಹಾಗೂ ಪೂರ್ಣವಾಗಿ ಅಧ್ಯಯನಮಾಡಿ, ಜೀರ್ಣಿಸಿಕೊಂಡು, ಪೂಜ್ಯ ಸದ್ಗುರುಗಳು ಇಪ್ಪತ್ತನೆಯ ಶತಮಾನದ <strong>ಅಭಿನವಶಂಕರ</strong>ರೆಂದೇ ಜನಪ್ರಿಯರಾಗಿರುತ್ತಾರೆ.</p><p>ಹಾಸನಜಿಲ್ಲೆಗೆ ಸೇರಿದ <strong>ಹೊಳೆನರಸೀಪುರ</strong>ದಲ್ಲಿ <strong>ಅಧ್ಯಾತ್ಮಪ್ರಕಾಶ ಕಾರ್ಯಾಲಯ</strong> ಎಂಬ ಧಾರ್ಮಿಕಸಂಸ್ಥೆಯನ್ನು ೧೯೨೦ರಲ್ಲಿ ಸ್ಥಾಪಿಸಿ, ಪೂಜ್ಯಸದ್ಗುರುಗಳವರು, ಈ ಸಂಸ್ಥೆಯ ಮೂಲಕ ಸುಮಾರು ಇನ್ನೂರ ಐವತ್ತು ಅಧ್ಯಾತ್ಮಗ್ರಂಥಗಳನ್ನು ಪ್ರಕಟಿಸಿರುತ್ತಾರೆ. ಕನ್ನಡ, ಸಂಸ್ಕೃತ, ಇಂಗ್ಲಿಷ್ ಭಾಷೆಗಳನ್ನು ಬಲ್ಲ ಸದ್ಗುರುಗಳು ಈ ಮೂರೂ ಭಾಷೆಗಳಲ್ಲಿ ವೇದಾಂತಗ್ರಂಥಗಳನ್ನು ಬರೆದಿರುತ್ತಾರೆ.</p>ಸುಮಾರು ತೊಂಭತ್ತಾರು (೧೮೮೦-೧೯೭೫) ವರ್ಷಗಳ ಕಾಲ ಬದುಕಿದ್ದ ಸದ್ಗುರುಗಳು ಯತಿಪುಂಗವರಾಗಿ, ವಿರಕ್ತರಾಗಿ, ವೇದಾಂತಚಿಂತನಮಗ್ನರಾಗಿ, ಬ್ರಹ್ಮನಿಷ್ಠರೂ ಜೀವನ್ಮುಕ್ತರೂ ಆಗಿದ್ದ ತಪಸ್ವಿಗಳು. </div>
  <div> ದದ್ಯಾನ್ನಾವಸರಂ ಕಿಂಚಿತ್ ಕಾಮಾದೀನಾಂ ಮನಾಗಪಿ<strong>॥<br/></strong> ಆ ಸುಪ್ತೇಃ ಆ ಮೃತೇಃ ಕಾಲಂ ನಯೇದ್ವೇದಾಂತಚಿಂತಯಾ<strong>।</strong></div>
  <div>ಎಂಬ ಸೂಕ್ತಿಗೆ ನನ್ನ ಸದ್ಗುರುಗಳೇ ಜ್ವಲಂತ ಉದಾಹರಣೆಯಾಗಿದ್ದರು.ನನ್ನ ಪೂರ್ವಪುಣ್ಯದ ಫಲವಾಗಿ ನನಗೆ ಇಂಥ ಸದ್ಗುರುಗಳ ಜೊತೆಯಲ್ಲಿಯೇ ಹದಿನಾರುವರ್ಷಗಳು (೧೯೫೯ ರಿಂದ ೧೯೭೫) ಇದ್ದು , ಸದ್ಗುರುಗಳ ಅಖಂಡ ಸೇವೆಯನ್ನು ಮಾಡುತ್ತಾ, ಅವರಿಂದಲೇ ಅಧ್ಯಾತ್ಮವಿದ್ಯೆಯ ರಹಸ್ಯಗಳನ್ನೆಲ್ಲ ತಿಳಿದುಕೊಳ್ಳುವ ಸುವರ್ಣಾವಕಾಶವು ದೊರಕಿತು. ಸದ್ಗುರುಗಳ ಅನುಗ್ರಹದಿಂದಲೇ ನಾನು ಈವರೆಗೆ ಸಹಸ್ರಾರು ವೇದಾಂತಪ್ರವಚನಗಳನ್ನೂ ಮಾಡಿರುತ್ತೇನೆ. <strong> —ಲೇಖಕ</strong></div>
  <div>
    <p>ಸದ್ಗುರುಗಳ ಹಾಗೂ ನನ್ನ ಸಂಬಂಧ</p>
  </div>
  <div>
    <p>ನಾನು ಸದ್ಗುರುಗಳ ಬಳಿಗೆ ಬಂದಾಗ ನನಗೆ ಸುಮಾರು ಹತ್ತುವರ್ಷ, ಸದ್ಗುರುಗಳಿಗೆ ಎಂಭತ್ತು ವರ್ಷ ವಯಸ್ಸಾಗಿತ್ತು. ತುರೀಯಾಶ್ರಮಿಗಳಾದ ಸದ್ಗುರುಗಳು ವಯಸ್ಸಿನಿಂದಲೂ, ವಿದ್ಯೆಯಿಂದಲೂ, ತಪಸ್ಸಿನಿಂದಲೂ, ಮೇಧಾಶಕ್ತಿಯಿಂದಲೂ, ಸದಾಚಾರದಿಂದಲೂ, ಶಾಸ್ತ್ರಪಾಂಡಿತ್ಯದಿಂದಲೂ ಮತ್ತು ಲೋಕಾನುಭವದಿಂದಲೂ ಪರಿಪಕ್ವರಾಗಿದ್ದು, ಮೇರುಶಿಖರದ ಮಹಾತ್ಮರು! ನಾನಾದರೋ, ಏನೂ ತಿಳಿಯದ, ದಡ್ಡನಾದ ಹಳ್ಳಿ ಹುಡುಗ. ಸದ್ಗುರುಗಳಿಗೂ ನನಗೂ ಸಿಂಧುಬಿಂದುವಿನ ಅಂತರ. <strong>ನನಗೂ ನನ್ನ ಸದ್ಗುರುಗಳಿಗೂ</strong> ಸೊನ್ನೆ ವ್ಯತ್ಯಾಸ.</p>
  </div>
  <div>
    <p>ಸದ್ಗುರುಗಳು ತಮ್ಮ ಪ್ರೇಮಪಾಶದಿಂದ ನನ್ನನ್ನು ಕಟ್ಟುಹಾಕಿ, ನನ್ನನ್ನು ತಮ್ಮ ಜೊತೆಯಲ್ಲಿಯೇ ಇಟ್ಟುಕೊಂಡು ನನ್ನನ್ನು ರಕ್ಷಿಸಿರುತ್ತಾರೆ. ನನಗೆ ಸಂಸ್ಕೃತ, ಇಂಗ್ಲೀಷು, ವ್ಯಾಕರಣಗಳನ್ನೂ ಸದ್ಗುರುಗಳೇ ಪಾಠಮಾಡಿರುತ್ತಾರೆ. ಅವರ ಜೊತೆಯಲ್ಲಿಯೇ ಯಾವಾಗಲೂ ಇದ್ದದ್ದರಿಂದ ನನಗೆ ಸದ್ಗುರುಗಳಿಂದ ಯಾವಾಗಲೂ ಪಾಠವೇ ಆಗುತ್ತಿತ್ತು. ಸ್ವಲ್ಪವೂ ಬೇಸರವಿಲ್ಲದೇ ಸದ್ಗುರುಗಳು ನನಗೆ ಮತ್ತೆ ಮತ್ತೆ ಅರ್ಥವಾಗುವವರೆಗೂ ಪ್ರೀತಿಯಿಂದ ಪಾಠಗಳನ್ನು ಮಾಡುತ್ತಿದ್ದರು.</p>
  </div>
  <div>
    <p><strong>ರಾಮಃ ರಾಮೌ ರಾಮಾಃ</strong> ಎಂಬ ಬಾಲ್ಯಪಾಠದಿಂದ ಪ್ರಾರಂಭಿಸಿ <strong>ಪಂಚಪಾದಿಕಾಪ್ರಸ್ಥಾನಮ್</strong> ಎಂಬ ವರೆಗಿನ ಪಾಠಗಳನ್ನೆಲ್ಲ ಸದ್ಗುರುಗಳೇ ಮಾಡಿರುತ್ತಾರೆ. ಸದ್ಗುರುಸೇವೆಯ ಮೂಲಕವೇ ನನಗೆ ಸದ್ಗುರುಗಳಿಂದ ಪಾಠವಾಗುತ್ತಿತ್ತು. ವೃದ್ಧರಾದ ಸದ್ಗುರುಗಳು ಬಾಲಕನಾದ ನನಗೆ ಪಾಠಗಳನ್ನು ಮಾಡಿರುತ್ತಾರೆ. <strong>ನನಗೆ ಎಂಭತ್ತು</strong>, <strong>ನಿನಗೆ ಎಂಟು</strong>; <strong>ಹೀಗಾಗಿ ನನಗೂ ನಿನಗೂ ಸೊನ್ನೆ ವ್ಯತ್ಯಾಸ</strong> ಅಂತ ತಮಾಷೆಯಿಂದಲೇ ಸದ್ಗುರುಗಳು ಹೇಳುತ್ತಿದ್ದರು. ಸದ್ಗುರುಗಳು ನನಗೆ ಕೊಟ್ಟಿರುವುದು ಸಾಗರದಷ್ಟು, ನಾನು ಸದ್ಗುರುಗಳಿಗೆ ಅರ್ಪಿಸುತ್ತಿರುವುದು ಕೇವಲ ಬಿಂದುವಿನಷ್ಟು. ಹೀಗಾಗಿ ಈಗಿನ ವೇದಾಂತಚಕ್ರವರ್ತಿ, ಮಹಾಮಹೋಪಾಧ್ಯಾಯ ವಿದ್ವಾನ್ <strong>ಡಾ॥ ಕೆ. ಜಿ. ಸುಬ್ರಾಯಶರ್ಮನ ಬಂಡವಾಳ ಎಂದರೆ ಸದ್ಗುರುಸೇವೆಯೇ</strong>. ಸದ್ಗುರುಗಳೇ ನನಗೆ ಸರ್ವಸಂಪತ್ತೂ ಆಗಿದ್ದಾರೆ ಎಂಬುದರಲ್ಲಿ ಸಂಶಯವಿಲ್ಲ. ನಮೋ ನಮಃ ಸದ್ಗುರುಪಾದುಕಾಭ್ಯಾಮ್.</p>
  </div>
  <div>
    <p>ಶ್ರೀಸುರೇಶ್ವರರ ಜೀವನ, ಸಾಧನೆ</p>
    <p>ಶ್ರೀಸುರೇಶ್ವರಾಚಾರ್ಯರ ಪೂರ್ವಾಶ್ರಮದ ಹೆಸರು <strong>ವಿಶ್ವರೂಪ</strong> ಅಥವಾ <strong>ಮಂಡನಮಿಶ್ರ</strong> ಎಂದು. ಇವರ ತಂದೆ <strong>ಹಿಮಮಿಶ್ರ</strong>. ಮಹಾರಾಷ್ಟ್ರದ, ನರ್ಮದಾ ನದಿಯ ತೀರದ <strong>ಮಾಹಿಷ್ಮತೀ</strong> ಪಟ್ಟಣದಲ್ಲಿ ಜನಿಸಿದ ವಿಶ್ವರೂಪರು <strong>ಕುಮಾರಿಲಭಟ್ಟ</strong>ರ ಶಿಷ್ಯರು. ಹೀಗಾಗಿ ವಿಶ್ವರೂಪರು ಪೂರ್ವಮೀಮಾಂಸಾದರ್ಶನದಲ್ಲಿ ಪ್ರಚಂಡ ಮಹಾಪಂಡಿತರಾಗಿದ್ದರು. ವಿಶ್ವರೂಪರ ಧರ್ಮಪತ್ನಿ, ಉಭಯಭಾರತೀದೇವಿ. ಶ್ರೌತಸ್ಮಾರ್ತಕರ್ಮಗಳನ್ನು ಮಾಡುತ್ತಾ ಇವರು ಪೂರ್ವಮೀಮಾಂಸೆಯನ್ನು ಪ್ರಚಾರಮಾಡುತ್ತಾ ಇದ್ದರು. ವಿಶ್ವರೂಪರು ಕರ್ಮಾನುಷ್ಠಾನತತ್ಪರರಾಗಿದ್ದರು.</p>
    <p>ಶ್ರೀಶಂಕರರಿಗೂ ವಿಶ್ವರೂಪರಿಗೂ ಶಾಸ್ತ್ರಾರ್ಥನಿರ್ಣಯ ವಿಷಯದಲ್ಲಿ ಚರ್ಚೆಯು ನಡೆಯಿತು. ಆತ್ಮಜ್ಞಾನವೇ ವೇದಗಳಿಗೆ ತಾತ್ಪರ್ಯವು ಎಂಬುದನ್ನು ಶ್ರೀಶಂಕರರು ಮಂಡನೆಮಾಡಿದಾಗ, ವಿಶ್ವರೂಪರು ಅದನ್ನು ಒಪ್ಪಿಕೊಂಡರು. ಅದಕ್ಕೆ ಉಭಯಭಾರತೀದೇವಿಯೂ ಸಮ್ಮತಿಸಿದಳು. ಶಂಕರರಿಂದ ಸೋಲಿಸಲ್ಪಟ್ಟ ವಿಶ್ವರೂಪರು, ಶ್ರೀಶಂಕರರಿಂದಲೇ ಸಂನ್ಯಾಸದೀಕ್ಷೆಯನ್ನು ಸ್ವೀಕರಿಸಿ, ಅನಂತರ <strong>ಸುರೇಶ್ವರಾಚಾರ್ಯ</strong>ರಾಗಿಬಿಟ್ಟರು.</p>
    <p>ಶ್ರೀಶಂಕರರ ಪ್ರಥಮಶಿಷ್ಯರಾದ ಶ್ರೀಸುರೇಶ್ವರಾಚಾರ್ಯರವರು ಶ್ರೀಶಂಕರರಿಗೆ ಅಚ್ಚುಮೆಚ್ಚಿನ ಪ್ರಿಯಶಿಷ್ಯರಾಗಿಬಿಟ್ಟರು. ಹೀಗಾಗಿ ಭಾರತದೇಶದ <strong>ದಕ್ಷಿಣಾಮ್ನಾಯ ಶೃಂಗೇರಿಶ್ರೀಶಾರದಾಪೀಠಕ್ಕೆ ಶ್ರೀಸುರೇಶ್ವರರನ್ನು ಶ್ರೀಶಂಕರರು ಪ್ರಪ್ರಥಮ ಜಗದ್ಗುರುಗಳನ್ನಾಗಿ ಪ್ರತಿಷ್ಠೆಮಾಡಿದರು.</strong> ಶುಕ್ಲಯಜುರ್ವೇದದ ಕಾಣ್ವಶಾಖೆಯವರಾದ ಶ್ರೀಸುರೇಶ್ವರರು ಸರ್ವಜ್ಞಸದೃಶರಾದ ಯತಿಪುಂಗವರಾಗಿ ಶೃಂಗೇರಿ ಶ್ರೀಶಂಕರಮಠದ ಪ್ರಥಮಜಗದ್ಗುರುಗಳಾಗಿ ಮೆರೆದ ತಪೋಮೂರ್ತಿಗಳು.</p>
    <p>ಗುರುವನ್ನು ಮಿಂಚಿದ ಶಿಷ್ಯರಾದ ಶ್ರೀಸುರೇಶ್ವರಾಚಾರ್ಯರವರು <strong>ನೈಷ್ಕರ್ಮ್ಯಸಿದ್ಧಿ </strong>,<strong> ಬೃಹದಾರಣ್ಯಕಭಾಷ್ಯವಾರ್ತಿಕ</strong>,<strong> ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕ, ಮಾನಸೋಲ್ಲಾಸ, ಪಂಚೀಕರಣವಾರ್ತಿಕ</strong>ವೇ ಮುಂತಾದ ಗ್ರಂಥಗಳನ್ನು ರಚಿಸಿರುತ್ತಾರೆ. “<strong>ಬ್ರಹ್ಮಾತ್ಮಜ್ಞಾನದಿಂದಲೇ ಮುಕ್ತಿಯು</strong>” ಎಂಬುದನ್ನು ಶ್ರೀಸುರೇಶ್ವರರು ಧೈರ್ಯವಾಗಿ ಪ್ರತಿಪಾದಿಸಿರುತ್ತಾರೆ.</p>
  </div>
  <div>
    <p>ಲೇಖಕನ ಕೃತಜ್ಞತೆಗಳು</p>
  </div>
  <div>
    <p>ನನಗೆ ಈ ಪವಿತ್ರಮಾನವಶರೀರವನ್ನು ಕೊಟ್ಟು, ಸದ್ಗುರುಸೇವೆಗಾಗಿ ಎಳೆಯ ವಯಸ್ಸಿನಲ್ಲಿಯೇ ಗುರುಕುಲಕ್ಕೆ ನನ್ನನ್ನು ಭಕ್ತಿಯಿಂದ ಸಮರ್ಪಿಸಿದ ನನ್ನ ಪೂಜ್ಯ <strong>ಮಾತಾಪಿತೃಗಳಿಗೆ</strong>.</p>
  </div>
  <div>
    <p>ನನ್ನನ್ನು ಹದಿನಾರು ಸಂವತ್ಸರಗಳ ಕಾಲ ತಮ್ಮ ಜೊತೆಯಲ್ಲಿಯೇ ಇಟ್ಟುಕೊಂಡು ತಮ್ಮ ತಪಸ್ಸನ್ನೆಲ್ಲ ನನಗೆ ಪ್ರೀತಿಯಿಂದ ಧಾರೆಯೆರೆದಿರುವ ನನ್ನ ಪ್ರೀತಿಯ ಹಾಗೂ ಪೂಜ್ಯ <strong>ಸದ್ಗುರುಗಳಿಗೆ</strong>.</p>
  </div>
  <div>
    <p>ಗ್ರಂಥದ ಪ್ರೂಫ್ ಹಾಳೆಗಳನ್ನು ಒಮ್ಮೆ ಓದಿ, ಮುದ್ರಣದೋಷಗಳನ್ನು ಸರಿಪಡಿಸಿ ಸಹಕರಿಸಿರುವ <strong>ಪ್ರೊ. ಟಿ. ಅಶ್ವತ್ಥನಾರಾಯಣರಾವ್</strong>, <strong>ಶ್ರೀ ಎಸ್. ಆರ್. ಅನಂತಮೂರ್ತಿ</strong>, <strong>ಶ್ರೀ ಸಿ. ಎ. ಸಂಜೀವಮೂರ್ತಿ</strong>, <strong>ಶ್ರೀ ಟಿ. ನಾಗರಾಜ್</strong>, <strong>ಶ್ರೀ ಟಿ. ರಾಮಕೃಷ್ಣ</strong> , <strong>ಶ್ರೀಮತಿ ಶಾರದಾ ಕೆ. ಸುಬ್ಬರಾಜು</strong>, <strong>ಶ್ರೀಮತಿ ಕೆ. ಗೀತಾರಾಣಿ</strong>—ಇವರುಗಳಿಗೆ.</p>
  </div>
  <div>ಗ್ರಂಥಮುದ್ರಣದ ಸಂಪೂರ್ಣ ಖರ್ಚನ್ನು ಸದ್ಗುರುಭಕ್ತಿಯಿಂದ <strong>ಶ್ರೀಕೃಷ್ಣಾರ್ಪಣಮಸ್ತು</strong> ಎಂದು ಕೊಟ್ಟಿರುವ ಆತ್ಮೀಯ ಸನ್ಮಿತ್ರರಾದ ಉದಾರಿ ಸದ್ಗುರುಭಕ್ತ <strong>ಶ್ರೀ ಸಿ. ಎ. ಸಂಜೀವಮೂರ್ತಿಗಳವರಿಗೆ.</strong></div>
  <div>ನನಗೆ ಗ್ರಂಥಲೇಖನಕಾರ್ಯದಲ್ಲಿ ಸದಾ ಪ್ರೋತ್ಸಾಹಿಸುತ್ತಾ ಸಂಪೂರ್ಣ ಸಹಕಾರ ಕೊಡುತ್ತಿರುವ ಪ್ರೀತಿಯ ನನ್ನ ಕುಟುಂಬಲಕ್ಷ್ಮೀ ಹಾಗೂ ಧರ್ಮಪತ್ನಿಯಾದ <strong>ಚಿ॥ ಸೌ॥ ಹ॥ ಕುಂ॥ ಶೋ॥ ರಾಜೇಶ್ವರೀಶರ್ಮಾಳಿಗೆ</strong></div>
  <div>
    <p>ಗ್ರಂಥವನ್ನು ರಚಿಸುವಂತೆ ನನಗೆ ಯಾವಾಗಲೂ ಉತ್ಸಾಹವನ್ನೂ ಪ್ರೇರಣೆಯನ್ನೂ ಕೊಡುತ್ತಿರುವ <strong>ವೇದಾಂತಭಾಷ್ಯಪ್ರವಚನಶ್ರೋತೃಗಳಿಗೆ</strong>.</p>
  </div>
  <div>
    <p>ನನಗೆ ಬರೆಯುವ ಶಕ್ತಿಯನ್ನೂ ಉತ್ಸಾಹವನ್ನೂ ಅನುಗ್ರಹಿಸುತ್ತಿರುವ ಸರ್ವಾಂತರ್ಯಾಮಿಯಾದ, ಪ್ರತ್ಯಗಾತ್ಮನಾದ <strong>ಪರಮೇಶ್ವರನಿಗೆ</strong>.</p>
  </div>
  <div>ನನ್ನ <strong>ಆನಂದಗ್ರಂಥಮಾಲೆ</strong>ಯ ಗ್ರಂಥಗಳನ್ನು ಅಚ್ಚುಕಟ್ಟಾಗಿ ಮುದ್ರಿಸಿಕೊಡುತ್ತಿರುವ <strong>ಶ್ರೀ ನಿತ್ಯಾನಂದ ಪ್ರಿಂಟರ್ಸ್ನ ಶ್ರೀಬಿ.ಎನ್.ನಟರಾಜ್ರವರಿಗೆ</strong></div>
  <div>
    <p>ನನ್ನ ಗ್ರಂಥಗಳನ್ನೆಲ್ಲ ಓದಿ, ಪ್ರಚಾರಮಾಡುತ್ತಿರುವ ಹಾಗೂ ಬರೆಯುವಂತೆ ಪ್ರೋತ್ಸಾಹಿಸುತ್ತಿರುವ <strong>ವಾಚಕರುಗಳಿಗೆಲ್ಲ </strong>ನನ್ನ ಪ್ರೀತಿಯ ಕೃತಜ್ಞತೆಗಳು.</p>
  </div>
  <div>
    <strong>—ಲೇಖಕ</strong>
  </div>
  <div>
    <p>ನನ್ನ ಪೂಜ್ಯ ಮಾತಾಪಿತೃಗಳು</p>
  </div>
  <div>
    <p>ನನಗೆ ಈ ಪವಿತ್ರವಾದ ಹಾಗೂ ದುರ್ಲಭವಾದ ಮಾನವಜನ್ಮವನ್ನು ಕೊಟ್ಟಿರುವ ನನ್ನ ಪೂಜ್ಯಮಾತಾಪಿತೃಗಳ ಹೆಸರು, <strong>ಶ್ರೀಮತಿ ಸೀತಾಲಕ್ಷ್ಮಮ್ಮ</strong> ಮತ್ತು <strong>ಶ್ರೀ ಕೆ. ಎನ್. ಗುಂಡಪ್ಪನವರು</strong>. ಮಂಡ್ಯಜಿಲ್ಲೆಯ ಕೆ. ಆರ್. ಪೇಟೆ ತಾಲ್ಲೂಕಿನ <strong>ಕಿಕ್ಕೇರಿ</strong> ಗ್ರಾಮವಾಸಿಗಳಾದ ನನ್ನ ಪೂಜ್ಯ ಮಾತಾಪಿತೃಗಳು ಸದಾಚಾರಸುಸಂಪನ್ನರೂ ಪರಮದೈವಭಕ್ತರೂ ಆದ ಆದರ್ಶಪುಣ್ಯದಂಪತಿಗಳು.</p>
  </div>
  <div>
    <p>ನನ್ನ ಪೂಜ್ಯ ತಂದೆಯವರು ಶ್ರೀರಾಮನ ಆರಾಧಕರಾಗಿದ್ದು ಯಾವಾಗಲೂ <strong>ಶ್ರೀರಾಮ್ ಜೈರಾಮ್ ಜೈ ಜೈ ರಾಮ್</strong> ಎಂಬ ಶ್ರೀರಾಮನ <strong>ತ್ರಯೋದಶಾಕ್ಷರೀ ತಾರಕಮಂತ್ರವನ್ನು</strong> ಜಪಿಸುತ್ತಲೇ ಇದ್ದ ಮಹಾತ್ಮರು. ಜಪ, ತಪ, ಪೂಜಾ, ಭಜನೆ, ಉಪವಾಸಾದಿ ವ್ರತನಿಷ್ಠರಾಗಿದ್ದ ನನ್ನ ಪೂಜ್ಯ ತಂದೆಯವರ ಜೀವನವು ಅತ್ಯಂತ ಪರಿಶುದ್ಧವೂ ಸದಾಚಾರಸಂಪನ್ನವೂ ಆಗಿತ್ತು. ಹೊಳೆನರಸೀಪುರದ ಅಧ್ಯಾತ್ಮಪ್ರಕಾಶ ಕಾರ್ಯಾಲಯದಲ್ಲಿ ನಡೆಯುತ್ತಿದ್ದ ವಿಶೇಷ ಅನುಷ್ಠಾನಗಳಿಗೆಲ್ಲ ನನ್ನ ಪೂಜ್ಯ ತಂದೆಯವರು <strong>ಕಿಕ್ಕೇರಿಯಿಂದ </strong>ತಪ್ಪದೇ ಬರುತ್ತಿದ್ದರು. ಪರಮಪೂಜ್ಯ ಸದ್ಗುರುಗಳಾದ <strong>ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀಮಹಾಸ್ವಾಮಿಗಳವರಲ್ಲಿ</strong> ನನ್ನ ಪೂಜ್ಯ ತಾಯಿತಂದೆಯವರಿಗೆ ಅನನ್ಯಭಕ್ತಿಯೂ ಅನನ್ಯ ನಿಷ್ಠೆಯೂ ಸೇವಾತತ್ಪರತೆಯೂ ಇತ್ತು. ಪೂಜ್ಯ ಸದ್ಗುರುಗಳಿಗಂತೂ ‘<strong>ಕಿಕ್ಕೇರಿ ಗುಂಡಪ್ಪನವರು</strong>’ ಎಂದರೆ ತುಂಬಾ ತುಂಬಾ ವಾತ್ಸಲ್ಯವೂ ಇತ್ತು.</p>
  </div>
  <div><p>ಹೀಗಾಗಿ ನನ್ನ ಪೂಜ್ಯ ಮಾತಾಪಿತೃಗಳು ಚಿಕ್ಕ ಬಾಲಕನಾದ ನನ್ನನ್ನು ಸಂಪೂರ್ಣಸೇವೆಗಾಗಿ ಸದ್ಗುರುಗಳಿಗೆ ಭಕ್ತಿಯಿಂದ ಸಮರ್ಪಿಸಿಬಿಟ್ಟರು! ನನ್ನನ್ನು ಸದ್ಗುರುಗಳು ಅಷ್ಟೇ ಪ್ರೇಮದಿಂದ ಸ್ವೀಕರಿಸಿಯೂ ಬಿಟ್ಟರು! ಹೀಗೆ, ಆ ಹಳ್ಳಿಯ ಹುಡುಗನಾಗಿದ್ದ ನಾನು ಸದ್ಗುರುಕೃಪೆಯಿಂದ ಈಗ ವೇದಾಂತಪ್ರವಚನಗಳನ್ನು ಮಾಡುತ್ತಾ , ವೇದಾಂತಗ್ರಂಥಗಳನ್ನೂ ರಚಿಸುತ್ತಾ ವೇದಾಂತಚಿಂತನಮಗ್ನನಾಗಿ ಸದಾ ಆನಂದವಾಗಿರುತ್ತೇನೆ.</p> ಇದೆಲ್ಲವನ್ನೂ ನಾನು <strong>ಸಂಪೂರ್ಣಸದ್ಗುರುಕೃಪಾನುಗ್ರಹಫಲವೆಂದೇ</strong> ನನ್ನ ಅಂತರಾಳದಲ್ಲಿ ಭಕ್ತಿಯಿಂದ ನಂಬಿರುತ್ತೇನೆ.</div>
  <div>॥ಮಾತಾಪಿತೃಭ್ಯಾಂ ನಮೋ ನಮಃ॥</div>
</html>
