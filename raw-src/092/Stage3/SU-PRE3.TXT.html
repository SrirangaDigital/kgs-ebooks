<?xml version="1.0"?>
<html>
  <div>
    <p> “ ಶ್ರೀ ಕೆ. ಜಿ. ಸುಬ್ರಾಯಶರ್ಮ”ರನ್ನು ಕುರಿತು:<br/>“ವಿವೇಕಭಾಸ್ಕರ”<strong><span class="en">(27-12-1998)</span></strong>ಅಭಿನಂದನಗ್ರಂಥದಿಂದ</p>
  </div>
  <div>
    <p>ಗುರುಭಕ್ತಿಯ ಸೆಲೆಯಲ್ಲಿ ಶ್ರೀ ಶರ್ಮರು</p>
  </div>
  <div>
    <p>ನಮ್ಮ ಶ್ರೀ ಸುಬ್ರಾಯಶರ್ಮರಿಗೆ ಸ್ವಭಾವಸಿದ್ಧವಾದ ಸರಳಮನಸ್ಸು, ಸಮರ್ಥಗುರುವಿನ ಒಡನಾಟದಿಂದ ಸಂಸ್ಕಾರ, ಇವೆರಡೂ ಕೂಡಿಕೊಂಡು ವ್ಯಕ್ತಿತ್ವ ಸಿದ್ಧವಾಗಿದೆ. ಗುರುಗಳು ಕೈಗೊಂಡ ಕೆಲಸವನ್ನು ಮುಂದುವರಿಸಲು ಶ್ರೀ ಶರ್ಮರು ಸೊಂಟಕಟ್ಟಿ, ಪಟ್ಟುಹಿಡಿದು ದುಡಿಯುತ್ತಿದ್ದಾರೆ.</p>
  </div>
  <div>
    <p>ಶ್ರೀ ಶರ್ಮರು ಪ್ರಾರಂಭಿಸಿದ <strong>“ಶಂಕರಭಾಸ್ಕರ”</strong> ಪತ್ರಿಕೆಯ ಜನಪ್ರಿಯತೆಯೋ ಈಗಾಗಲೇ ಮುಗಿಲುಮುಟ್ಟಿದೆ, ತ್ರಿವಿಕ್ರಮವಾಗಿ ಬೆಳೆಯುತ್ತಿದೆ. ಶ್ರೀ ಶರ್ಮರ ಸಾಹಸದ ಫಲವೋ, ಅವರ ಗುರುಗಳ ಸಂಕಲ್ಪದ ಪ್ರಭಾವವೋ, ಏನಾದರಾಗಲಿ, ಇದರಿಂದ ವೇದಾಂತಕ್ಕೊಂದು <strong>ಶುಕ್ರದೆಶೆ</strong>. ಇದರಿಂದ ಶರ್ಮರಿಗೆ ಕೀರ್ತಿಯ ಕಾಮನೆ, ಲಾಭದ ಲೋಭ, ಪ್ರತಿಷ್ಠೆಯ ಪ್ರತೀಕ್ಷೆ , ಅಗ್ಗದ ಅನಿಸಿಕೆಗಳಿಕೆ, ಫಲಾಪೇಕ್ಷೆ , ಠೇಂಕಾರ—ಇದು ಯಾವುದರ ಸೊಲ್ಲೂ ಇರದು. <strong>ಶ್ರೀ ಶರ್ಮರು ಆಡುವುದು ವೇದಾಂತ,</strong> <strong>ನುಡಿಯುವುದು ವೇದಾಂತ, ನಡೆಯುವುದೂ ವೇದಾಂತವೇ, ಮಾಡುವುದೂ</strong> <strong>ವೇದಾಂತದ ಕೆಲಸವನ್ನೇ.</strong> ಇವರು ಜನಾನುರಾಗವನ್ನು ಯಥೇಚ್ಛೆಯಾಗಿ ಪಡೆದುಕೊಂಡಿದ್ದಾರೆ! ಬಿಳಿ ಬಟ್ಟೆಯನ್ನು ತೊಟ್ಟರೂ, ಗೃಹಸ್ಥಾಶ್ರಮಿಯೇ ಆದರೂ <strong>ಶ್ರೀ ಶರ್ಮರನ್ನು ಸ್ವಾಮಿಗಳಂತೆ ಕಾಣುವ</strong> <strong>ಭಕ್ತಕೋಟಿಯಿದೆ</strong>. ಚಾರಿತ್ರ್ಯಶುದ್ಧಿ , ಸಜ್ಜನಿಕೆ, ಗುರುಭಕ್ತಿ, ಪರಮಾರ್ಥಚಿಂತನೆ, ಸರಳಜೀವನ, ಉದ್ಯಮಶೀಲತೆ, ವಿನಯಗಳು ಇವರ ಅಗ್ಗಳಿಕೆ.</p>
  </div>
  <div>
    <p>—ಪ್ರೊ॥ ಎಸ್. ಕೆ. ರಾಮಚಂದ್ರರಾವ್</p>
  </div>
  <div>
    <p>ಸದ್ಗುರುಪ್ರೇಮಪುತ್ರ ಸುಬ್ರಾಯಶರ್ಮಾ</p>
  </div>
  <div>
    <p>ಶ್ರೀ ಶರ್ಮರು ದೇಶವಿದೇಶಗಳಲ್ಲಿ ಸದ್ಗುರುಗಳ ಉಪದೇಶವನ್ನು ಶಾಸ್ತ್ರೀಯವೂ ಅನುಭವಪೂರ್ಣವೂ ಆಗಿರುವ ಶ್ರುತಿ ಯುಕ್ತಿ ಅನುಭವಗಳ ಆಧಾರದಿಂದ ಪ್ರತಿಪಾದಿಸಿ ಅಧ್ಯಾತ್ಮವಿದ್ಯೆಯ ಮಹತ್ತ್ವವನ್ನು ಜನತೆಗೆ ಮನಗಾಣಿಸಿಕೊಡುತ್ತಿದ್ದಾರೆ. ಶರ್ಮರು ಪ್ರಾರಂಭಿಸಿದ <strong>“ಶಂಕರಭಾಸ್ಕರ”</strong> ಪತ್ರಿಕೆಯು ಕೇವಲ ಹನ್ನೊಂದು ವರ್ಷಗಳಲ್ಲಿ ಹನ್ನೊಂದು ಸಾವಿರಕ್ಕೂ ಮೀರಿದ <strong>ಆಜೀವ ಸದಸ್ಯರು</strong>ಗಳನ್ನು ಹೊಂದಿರುವುದು ಒಂದು ಪವಾಡವೇ ಆಗಿರುತ್ತದೆ. ಇದಕ್ಕೆಲ್ಲ ಶ್ರೀ ಶರ್ಮರ ಪ್ರಯತ್ನ ಸಾಹಸಗಳೇ ಕಾರಣವಾಗಿವೆ. ಇವರು ಬೆಂಗಳೂರು ಅಧ್ಯಾತ್ಮಪ್ರಕಾಶಕಾರ್ಯಾಲಯದ ಸರ್ವಸ್ವವೂ ಆಗಿದ್ದಾರೆ.</p>
  </div>
  <div>
    <p>—ವಿದ್ವಾನ್ ಹೆಚ್. ಎಸ್. ಲಕ್ಷ್ಮೀನರಸಿಂಹಮೂರ್ತಿ</p>
  </div>
  <div>
    <p>ಶ್ರೇಷ್ಠವಿದ್ವಾಂಸರು ಶ್ರೀಸುಬ್ರಾಯಶರ್ಮರು</p>
  </div>
  <div>
    <p>ಶ್ರೀ ಶರ್ಮರು ಶ್ರೇಷ್ಠಪ್ರವಚನಕಾರರೇ ಅಲ್ಲದೆ ಉತ್ತಮ ಬರಹಗಾರರೂ, ವಿಚಾರವಾದಿಗಳೂ ಹೌದು. <strong>“ಶಂಕರಭಾಸ್ಕರ”</strong>ವನ್ನು ದೇಶವಿದೇಶಗಳಲ್ಲಿ ಜನಪ್ರಿಯಗೊಳಿಸಿದ ಹೆಗ್ಗಳಿಕೆ ಶ್ರೀ ಶರ್ಮರದು.</p>
  </div>
  <div>
    <p>—ಸಂಗೀತ ವಿದ್ವಾನ್ ಆರ್. ಕೆ. ಶ್ರೀಕಂಠನ್</p>
  </div>
  <div>
    <p>ಪರಾಕ್ರಮಶಾಲೀ ಶ್ರೀಸುಬ್ರಾಯಶರ್ಮರು</p>
  </div>
  <div>
    <p>ಶ್ರೀ ಶರ್ಮರು ಬ್ರಾಹ್ಮಣ್ಯಕ್ಕೆ ನಿದರ್ಶನ, ವೈದಿಕ ಪರಂಪರೆಗೆ ತಿಲಕಪ್ರಾಯರು. ಇವರು ನಾಡಿನ ಅಗ್ರಮಾನ್ಯ ವಿದ್ವನ್ಮಣಿಗಳ ಸಮುದಾಯದಲ್ಲಿ ಮುಂಚೂಣಿಯಲ್ಲಿದ್ದಾರೆ. ಪುಣ್ಯಕೀರ್ತಿಶಾಲಿ ಶ್ರೀ ಶರ್ಮರು ತಪೋಗಾಂಭೀರ್ಯದ ಸಾಕಾರಮೂರ್ತಿ. ವಿದ್ವನ್ಮಣಿ ಶ್ರೀ ಶರ್ಮರು, ಈ ೨೦ನೆಯ ಶತಮಾನವು ಮುಂದಿನ ೨೧ನೇ ಶತಮಾನಕ್ಕೆ ನೀಡುತ್ತಿರುವ ಆಧ್ಯಾತ್ಮಿಕ ಕೊಡುಗೆಯಾಗಿದ್ದಾರೆ.</p>
  </div>
  <div>
    <p>—ಡಾ॥ ಅರಳುಮಲ್ಲಿಗೆ ಪಾರ್ಥಸಾರಥಿ</p>
  </div>
  <div>
    <p>ಶ್ರೀ ಶರ್ಮರ ಪ್ರವಚನಸಿಂಹಗರ್ಜನೆ</p>
  </div>
  <div>
    <p><strong>ಶ್ರೀ ಶ್ರೀಸಚ್ಚಿದಾನಂದೇಂದ್ರಸರಸ್ವತೀ ಮಹಾಸ್ವಾಮಿಗಳು</strong> ಸಾಕಿದ <strong>ವೇದಾಂತದ ಮದವೇರಿದ ಮದ್ದಾನೆ</strong>, ಶರ್ಮಾಜಿಯವರು! ಶರ್ಮರ ಪ್ರವಚನವೆಂದರೆ ಸಿಂಹನಾದ, ಶಂಖನಾದ; ಆದರೆ ಅಷ್ಟೇ ಕಿಂಕರತ್ವ ಅವರಲ್ಲಿದೆ. ಶ್ರೋತ್ರಿಯ ಬ್ರಹ್ಮನಿಷ್ಠಬ್ರಹ್ಮರ್ಷಿ ಶ್ರೀಸುಬ್ರಾಯಶರ್ಮರು.</p>
  </div>
  <div>
    <p>—ಶ್ರೀ ಗುರುನಾಥ ಮಹಾಸ್ವಾಮಿಗಳು</p>
  </div>
  <div>
    <p>ಚಿರಂಜೀವಿಯಾಗೆಲೋ ಚಿಣ್ಣ ನೀನು</p>
  </div>
  <div>ವಿದ್ಯಾ ದದಾತಿ ವಿನಯಂ ವಿನಯಾದ್ಯಾತಿ ಪಾತ್ರತಾಮ್।<br/>ಪಾತ್ರತ್ವಾತ್ ಧನಮಾಪ್ನೋತಿ ಧನಾತ್ ಧರ್ಮಂ ತತಃ ಸುಖಮ್॥</div>
  <div>
    <p>ಈ ಸುಭಾಷಿತಕ್ಕೆ ದೃಷ್ಟಾಂತವೆಂದರೆ ಶ್ರೀಸುಬ್ರಾಯಶರ್ಮರು. ಶುದ್ಧವೈದಿಕನಾಗಿ, ಶಿಖಿಯಾಗಿ ಜೀವನ ನಡೆಸುತ್ತಿರುವ ಶರ್ಮನು ಉದಾರಿಯೂ ಹೌದು. ಇದಕ್ಕೆಲ್ಲ ಗುರುಕರುಣೆಯೇ ಕಾರಣ.</p>
  </div>
  <div>
    <p>—ಡಾ॥ ಎಂ. ಕೆ. ಭಾರತೀರಮಣಾಚಾರ್ಯ</p>
  </div>
  <div>
    <p>ಯಥಾ ಗುರುಸ್ತಥಾ ಶಿಷ್ಯಃ</p>
  </div>
  <div>
    <p>ಶ್ರೀಶಂಕರರ <strong>ದೃಷ್ಟಾಂತೋ ನೈವ ದೃಷ್ಟಃ....ಲೌಕಿಕೋಽಪಿ</strong> ಎಂಬ ಶತಶ್ಲೋಕಿಯ ಒಂದು ಪದ್ಯಕ್ಕೆ ಶ್ರೀ ಸುಬ್ರಾಯಶರ್ಮರೇ ಉದಾಹರಣೆಯಾಗಿದ್ದಾರೆ. ಪೂಜ್ಯ ಸ್ವಾಮಿಗಳು ತಮ್ಮ ಸಮಸ್ತ ವಿದ್ಯಾಸಂಪತ್ತನ್ನೂ ವಿಚಾರಧಾರೆಯನ್ನೂ ಸುಬ್ರಾಯಶರ್ಮರಲ್ಲಿ ನೆಲೆಗೊಳಿಸಿದರು. ೧೬ ವರ್ಷಗಳ ಸತತ ಗುರುಕುಲವಾಸದ, ಗುರುಸೇವೆಯ ಫಲವು ಲಭಿಸಿತು. ಎಲ್ಲೆಲ್ಲಿಯೂ ಶ್ರೀ ಶರ್ಮರ ಉಪನ್ಯಾಸಗಳಿಗೆ ಶ್ರೋತೃವೃಂದವು ಕಿಕ್ಕಿರಿದು ಸೇರಿರುತ್ತದೆ. ಇದು ಮಾತಿನ ಮೋಡಿಯೋ? ಅಥವಾ ವೇದಾಂತದ ರಸವೃಷ್ಟಿಯೋ? “ವಿದ್ಯಾ ದದಾತಿ ವಿನಯಂ” ಎಂಬ ನುಡಿಗೆ ಪ್ರಥಮ ಉದಾಹರಣೆ ಶರ್ಮರು. ವೇದಾಂತಬೋಧೆಯು ತಲೆಯಲ್ಲಿ ಮಾತ್ರ ನಿಲ್ಲದೆ ಹೃದಯಕ್ಕೆ ಇಳಿದುದರ ಪ್ರಭಾವವಿದು!</p>
  </div>
  <div>
    <p>—ವಿದ್ವಾನ್ ಎನ್. ರಂಗನಾಥಶರ್ಮಾ</p>
  </div>
  <div>
    <p>ನನ್ನ ಪ್ರೀತಿಯ ಗುರುಗಳು, ಶರ್ಮರು</p>
  </div>
  <div>
    <p>ನನ್ನ ಗುರುಗಳಲ್ಲಿ ಅದೆಷ್ಟು ಸದ್ಗುಣಗಳಿವೆ ಎಂಬುದನ್ನು ತಿಳಿಸಲು ಒಂದು ಪುಸ್ತಕವನ್ನೇ ಬರೆಯಬಹುದು. ಇವರ ಮುಖದಲ್ಲಿ ಭಾಷ್ಯವಾಕ್ಯ, ವಾರ್ತಿಕಶ್ಲೋಕ, ಗೌಡಪಾದೀಯಕಾರಿಕೆಗಳು ಯಾವಾಗಲೂ ಕಂಗೊಳಿಸುತ್ತಿರುತ್ತವೆ. ಶ್ರೀ ಶರ್ಮರಿಗೆ ಶ್ರೀಶ್ರೀಗಳ ಮೇಲಿನ ಗೌರವಭಕ್ತಿ, ಇವರ ನಿರಂತರ ವೇದಾಂತಚಿಂತನೆ, ವಿದ್ವಜ್ಜನ ವಿಧೇಯತೆ, ಅತ್ಯಂತ ನಿರಭಿಮಾನತೆ ಮತ್ತು ಸರಳತೆ—ಈ ಸದ್ಗುಣಗಳು ತುಂಬಿವೆ. ಇವರು ಸದ್ಗುರು ಸೇವೆಯನ್ನು ಚೆನ್ನಾಗಿ ಮಾಡುತ್ತಿದ್ದಾರೆ. ನಿಜವಾಗಿಯೂ ಇವರನ್ನು <strong>ಭಗವದ್ವಿಭೂತಿಪುರುಷ</strong>ರೆಂದರೂ ಅತಿಶಯೋಕ್ತಿಯಲ್ಲ.</p>
  </div>
  <div>
    <p>—ವೇ॥ ಬ್ರ॥ ಶ್ರೀ ಮತ್ತೂರು ಚಂದ್ರಮೌಳಿ ಅವಧಾನೀ</p>
  </div>
  <div>
    <p>ನಮ್ಮ ಗುರುಕುಲವಾಸ</p>
  </div>
  <div>
    <p>ವೇದೋಪನಿಷತ್ಪುರಾಣಗಳ <strong>‘ಗುರುಕುಲವಾಸ’</strong>ವನ್ನು ನಾವಿಬ್ಬರೂ ಮಾಡಿದ್ದು ನಮ್ಮ ಸೌಭಾಗ್ಯವೇ ಸರಿ! ಬೆಳಗ್ಗೆ ಎದ್ದಾಗಿನಿಂದ ರಾತ್ರಿ ಮಲಗುವ ವರೆಗೂ ನಮ್ಮಿಬ್ಬರಿಗೂ ಸದ್ಗುರು ಸೇವಾಭಾಗ್ಯ, ವೇದಾಂತಾಧ್ಯಯನ! ನನ್ನ ಪ್ರಿಯಮಿತ್ರ ರಾಜು ಈಗ <strong>ಪ್ರಚಂಡ ವೇದಾಂತರಾಜ</strong>ನಾಗಿ ವಿರಾಡ್ರೂಪದಿಂದ ಎಲ್ಲರ ಪ್ರೀತಿಯ ಸುಬ್ರಾಯಶರ್ಮನಾಗಿ ಮೆರೆಯುತ್ತಿದ್ದಾನೆ. ನನ್ನ ಪ್ರಿಯಮಿತ್ರ ರಾಜು, ಇಂದಿಗೂ ಗುರುಸ್ಮರಣೆಯಲ್ಲಿ, ಗುರುಭಾವಸಾನ್ನಿಧ್ಯದಲ್ಲಿ ಗುರುಸೇವೆಯಲ್ಲಿ ಅಖಂಡ ೩೮ ವರ್ಷಗಳ ತಪಸ್ಸಿನಲ್ಲಿದ್ದಾನೆ.</p>
  </div>
  <div>
    <p>—ವೇ॥ ಬ್ರ॥ ಶ್ರೀ ಮತ್ತೂರು ಅಶ್ವತ್ಥನಾರಾಯಣಾವಧಾನೀ</p>
  </div>
  <div>
    <p>ಸೌಜನ್ಯಮೂರ್ತಿ ಶ್ರೀಸುಬ್ರಾಯಶರ್ಮಾ</p>
  </div>
  <div>
    <p>ಶ್ರೀ ಶರ್ಮರಿಗೆ ಪ್ರಸ್ಥಾನತ್ರಯ ಭಾಷ್ಯಗಳೆಲ್ಲ ವಾಚೋವಿಧೇಯವಾಗಿವೆ. ಉತ್ತಮ ವಾಗ್ಮಿಗಳಾದ ಇವರ ಪ್ರವಚನಗಳು ಚೇತೋಹಾರಿಯಾಗಿ ಬೋಧಪ್ರದವಾಗಿರುತ್ತವೆ! ಶ್ರೀ ಶರ್ಮರು ಸಾಹಸಿಗಳು, ಸೋಲನ್ನರಿಯದವರು, ಪರಮಸೌಜನ್ಯಶಾಲಿಗಳು, ವಿನಯಾನ್ವಿತರು, ಆರ್ಜವ ಸಂಪನ್ನರು, ನಿಸ್ಸ್ವಾರ್ಥ ಸೇವಾತತ್ಪರರು, ಉತ್ತಮ ವ್ಯವಸ್ಥಾಪಕರು, ದಕ್ಷ ಕಾರ್ಯಕರ್ತರು. ಪಂಡಿತರಾಗಿ, ಪ್ರವಕ್ತಾರರಾಗಿ, ಉಪದೇಶಕರಾಗಿ, ಕಾರ್ಯಕರ್ತರಾಗಿ, ವ್ಯವಸ್ಥಾಪಕರಾಗಿ, ಪತ್ರಿಕಾಕರ್ತರಾಗಿ—ಒಂದೊಂದು ಪ್ರಕಾರ ದಲ್ಲಿಯೂ ವಿಕ್ರಮವನ್ನು ಸ್ಥಾಪಿಸಿರುವ ಶ್ರೀಶರ್ಮರು ನಮ್ಮ ಸಮಾಜಕ್ಕೆ ಭೂಷಣಪ್ರಾಯರಾಗಿದ್ದಾರೆ.</p>
  </div>
  <div>
    <p>—ಡಾ॥ ಎನ್. ಎಸ್. ಅನಂತರಂಗಾಚಾರ್</p>
  </div>
  <div>
    <span class="en">The Divine Spiritual Master K. G. Subraya Sharma</span>
  </div>
  <div>
    <span class="en">It is heartening to note that in this dark age of Kaliyuga, K. G. Subraya Sharma, a great divine Soul, has dedicated his entire life for the propagation of our ancient Indian spiritual knowledge to mankind irrespective of caste, creed and nationality. Sri K. G. Subraya Sharmaji has been the torch bearer of teachings of great Masters of India in true Indian Tradition.</span>
  </div>
  <div>
    <span class="en">
      <p>್ಟ್ರ್ತ. ಆ.್ಝಓಛ್ಛ್ಔಒರ್ರ್ಒ ಉ.ಆ.್ಫ.</p>
    </span>
  </div>
  <div>
    <p>ನಾ ಕಂಡ ಶರ್ಮರು</p>
  </div>
  <div>
    <strong>ಪ್ರದಾನಂ ಪ್ರಚ್ಛನ್ನಂ........ಅಸಿಧಾರಾವ್ರತಮಿದಮ್</strong>
  </div>
  <div>
    <p>ಈ ಶ್ಲೋಕಕ್ಕೆ ನಮ್ಮ ಪ್ರೀತಿಯ ಶರ್ಮರು ಸಾಕಾರ ಉದಾಹರಣೆಯಾಗಿದ್ದಾರೆ. ಶರ್ಮರ ಸ್ಮರಣಸಾಮರ್ಥ್ಯ ಕೇಳುಗರನ್ನು ನಿಬ್ಬೆರಗಾಗಿಸುತ್ತದೆ. ಶ್ರೀಶಂಕರರ ಭಾಷ್ಯಗಳು ವಾಚೋವಿಧೇಯವಾಗಿ ಅವರ ವದನಾರವಿಂದದಿಂದ ಹೊರಡುತ್ತವೆ. ಶ್ರೀ ಶರ್ಮರು ಅನಂತವಾದ ಜ್ಞಾನಯಜ್ಞಗಳನ್ನು ಮಾಡಿರುತ್ತಾರೆ. ಶ್ರೋತ್ರಿಯಬ್ರಹ್ಮನಿಷ್ಠರಾದ ಶರ್ಮರು ಡಂಭಾ ಅಸೂಯಾದಿ ದೋಷಗಳಿಂದ ಮುಕ್ತರಾಗಿರುತ್ತಾರೆ.</p>
  </div>
  <div>
    <p>—ಡಾ॥ ಎಂ. ಈ. ರಂಗಾಚಾರ್</p>
  </div>
  <div>
    <p>ಬ್ರಹ್ಮಜ್ಞಾನಿಗಳೊಡನೆ ಕಳೆದ ದಿನಗಳು</p>
  </div>
  <div>
    <p><strong>ಶುನಿ ಚೈವ ಶ್ವಪಾಕೇ ಚ ಪಂಡಿತಾಃ ಸಮದರ್ಶಿನಃ</strong> ಎಂಬಂತೆ ಶ್ರೀ ಶರ್ಮರ ದೃಷ್ಟಿಯಲ್ಲಿ ಸಣ್ಣ ಮಕ್ಕಳೂ ಒಂದೇ, ದೊಡ್ಡವರೂ ಒಂದೇ, ಶ್ರೀ ಶರ್ಮಾಜಿಯವರಲ್ಲಿ ಅಕ್ರೋಧ, ವೈರಾಗ್ಯ, ದಯಾ, ದಮಾದಿ ಸದ್ಗುಣಗಳು ಪೂರ್ಣವಾಗಿ ತುಂಬಿರುತ್ತವೆ.</p>
  </div>
  <div>
    <p>—ಡಿ. ಎಸ್. ಕುಲಕರ್ಣಿ</p>
  </div>
  <div>
    <p>ಗುರುಗಳ ಬಹುಮುಖ ವ್ಯಕ್ತಿತ್ವ</p>
  </div>
  <div>
    <p>ಜಿಜ್ಞಾಸುಯತಿಗಳಿಗೆ, ವಿದೇಶೀಯಾತ್ರಿಕರಿಗೆ ಹಾಗೂ ಇತರರಿಗೆ ಪಾಠಹೇಳಿಕೊಡುವಷ್ಟು ಉದಾರ ಮನೋಭಾವ ಶ್ರೀ ಶರ್ಮಾಜಿಯವರದ್ದು. ಯಾರಮೇಲೂ ಇವರು ಒಂದು ಸಲವಾದರೂ ಕೋಪಮಾಡಿಕೊಂಡಿದ್ದು ಕಂಡಿಲ್ಲ. ಆರಾಧನೆಯ ಸಂತರ್ಪಣೆ ದಿನ ಉಂಡೆಲೆಗಳನ್ನು ತೆಗೆದುಹಾಕುವಷ್ಟು ನಿಗರ್ವಮನೋಭಾವ, ಸರಳತೆ.</p>
  </div>
  <div>
    <p>—ಆರ್. ಡಿ. ವಾಸುದೇವಯ್ಯ</p>
  </div>
  <div>
    <p>ನಮ್ಮ ಪ್ರೀತಿಯ ಗುರುಗಳು ಶರ್ಮರು</p>
  </div>
  <div>
    <p>ಒಬ್ಬ ಮಹಾನ್ ವ್ಯಕ್ತಿಯೇ ನಮ್ಮ ಗುರುಗಳು. ಇವರ ವಿಚಾರಧಾರೆ ನಿರ್ದಿಷ್ಟವಾದ, ಸ್ಪಷ್ಟವಾದ, ಮತ್ತು ಅನುಮಾನರಹಿತವಾದ ಪ್ರವಾಹ, ವೇದಾಂತಗರ್ಜನೆ. ಇವರ ಉಪದೇಶ ಗ್ರಹಣದಿಂದ ಸ್ವರೂಪಜ್ಞಾನವೇ ಆಗುತ್ತದೆ.</p>
  </div>
  <div>
    <p>—ಎಂ. ವಿ. ರಾಮಚಂದ್ರ</p>
  </div>
  <div>
    <p>ಗುರುವಿಗೆ ತಕ್ಕ ಶಿಷ್ಯ ಶರ್ಮರು</p>
  </div>
  <div>
    <p>ವಯಸ್ಸಿನಲ್ಲಿ ಕಿರಿಯರು, ಆದರೆ ಅವರ ಕೀರ್ತಿ ಇಂದು ದಿಗಂತವ್ಯಾಪಿ. ಶ್ರೀ ಶರ್ಮರ ಸದ್ಗುಣಗಳು ಅವರನ್ನು ಮೇಲೇರಿಸಿವೆ. ಇವರ ಹಣೆಯಲ್ಲಿ ಮಿನುಗುವ ಗಂಧಾಕ್ಷತೆ, ಶಿಖಾ, ಪಂಚಕಚ್ಚೆ, ಮಾತಿನ ಮೋಡಿ, ಪ್ರಸನ್ನತೆ ಸಾರ್ಥಕವಾಗಿದೆ.</p>
  </div>
  <div>
    <p>—ವಿದ್ವಾನ್ ಎಸ್. ವಿ. ಶ್ಯಾಮಭಟ್ಟ</p>
  </div>
  <div>
    <span class="en">Guruji's Visit to Housten, U.S.A.</span>
  </div>
  <div>
    <span class="en">Guruji was kind enough to spend almost a week with us in spite of his very busy schedule in U.S.A. After he arrived, in a span of a few hours, it appeared as though myself and my family had known Guruji for years and raised together like a single family. Such was his accommodative, unassuming and friendly nature. Never did Guruji say anything rude to anybody. He impressed us as an extremely simple person. When he visited NASA his scientific knowledge and kind enquiries were profound. In short it is impossible for anybody not to love Guruji.</span>
  </div>
  <div>
    <span class="en">åSmt. Indira and Sri Venkatesh</span>
  </div>
  <div>
    <p>ಸತ್ ಸಂಪ್ರದಾಯಜ್ಞ ಶರ್ಮರು</p>
  </div>
  <div>
    <p><strong>ಅಧ್ಯಾರೋಪಾಪವಾದ</strong>ವೆಂಬ <strong>ಸತ್ ಸಂಪ್ರದಾಯಕ್ರಮ</strong>ದಿಂದಲೇ ಪರಿಶುದ್ಧ ಶಾಂಕರಾದ್ವೈತ ವೇದಾಂತವನ್ನು ಅರ್ಥಮಾಡಿಕೊಳ್ಳಬೇಕೆಂಬ ರಹಸ್ಯವನ್ನು ನನ್ನ ಪೂಜ್ಯ ಗುರುಗಳಾದ ಶ್ರೀ ಕೆ. ಜಿ. ಸುಬ್ರಾಯಶರ್ಮರು ಉಪದೇಶಿಸುತ್ತಾ ಇದ್ದಾರೆ.</p>
  </div>
  <div>
    <p>—ವೇದಾಂತ ಕುಬೇರಸಿಂಹ</p>
  </div>
  <div>
    <p>ವಿಶ್ವಬಂಧು ಶ್ರೀ ಶರ್ಮಾಜಿ</p>
  </div>
  <div>
    <p>ಶರ್ಮಾಜಿ ಎರಡು ಕಾಲಿನ ವಿಶ್ವಕೋಶ. ಪಾಂಡಿತ್ಯ ಪ್ರತಿಭೆಗಳಿದ್ದೆಡೆ ಗೌರವ ಮೂಡುವುದು ಸಹಜ. ಆದರೆ ಅದರೊಡನೆ ಪ್ರೀತಿಯನ್ನೂ ಗಳಿಸಿಕೊಂಡಿರುವುದು ಶರ್ಮಾಜಿಯವರ ಹೆಗ್ಗಳಿಕೆ. ಶರ್ಮಾಜಿಯವರ ನಯ ವಿನಯ ಸೌಜನ್ಯಗಳು ಮಾತಿಗೆ ನಿಲುಕದ್ದು. ಶಂಕರರ ಶುದ್ಧ ಅದ್ವೈತವನ್ನು ಸಕಾರಾತ್ಮಕವಾಗಿ ವ್ಯವಹಾರದ ನೆಲೆಯಲ್ಲಿ ರೂಢಿಸಿಕೊಂಡಿರುವುದು ಶರ್ಮಾಜಿಯವರ ವೈಶಿಷ್ಟ್ಯ. ಒಂದು ಚಾಪೆ, ಬರೆಯಲು ಮಣೆ ಇದಿಷ್ಟೇ <strong>“ಶಂಕರಭಾಸ್ಕರ”</strong> ಸಂಪಾದಕರ ಕಛೇರಿಯ ವೈಭವ! ಈ ವೈಜ್ಞಾನಿಕ ಯುಗದಲ್ಲಿ ಅದ್ವೈತವೇದಾಂತದ ಬೆಳಕನ್ನು ಶರ್ಮಾಜಿ ಚೆಲ್ಲುತ್ತಿದ್ದಾರೆ.</p>
  </div>
  <div>
    <p>—ಶ್ರೀ ನಿತ್ಯಾನಂದ ಪ್ರಿಂಟರ್ಸ್</p>
  </div>
  <div>
    <span class="en">My Guru is Great</span>
  </div>
  <div>
    <span class="en">During his first lecture I attended, a mention was made by him on death. He told that if we hear the Upanishad teachings regularly, we could get over the fear of death since we don't die at all. I was shocked at that stage to hear this false, bold statement made openly by the Guruji. I was convinced in due course that this knowledge will positively emancipate me from the fear of death. I consider my guru as Brahmanishtha. He is very simple as a person. He is always smilingly guiding me, that too without expecting anything in return.</span>
  </div>
  <div>
    <span class="en">åM. D. Eswaran</span>
  </div>
  <div>
    <p>ನಾನು ಕಂಡಿರುವ ಪೂಜ್ಯ ಶರ್ಮರು</p>
  </div>
  <div>
    <p>ಶರ್ಮರ ಸಂಪ್ರದಾಯನಿಷ್ಠೆ ಹಾಗೂ ಗುರುಭಕ್ತಿ , ಶ್ರೀ ಶರ್ಮರ ಪ್ರೇಮಾರ್ದ್ರಭಾವ, ವಿನಯ, ನಿರಹಂಕೃತಿಗಳು ಗುರುಭಕ್ತಿಯ ಫಲಗಳು. ಶ್ರೀ ಶರ್ಮರು ಶ್ರೀಶಂಕರರ, ಶ್ರೀರಾಮಕೃಷ್ಣ ಶಾರದಾ ವಿವೇಕಾನಂದರ, ಶ್ರೀರಮಣರ ಭಕ್ತಕೋಟಿಗೂ ರಸದೌತಣವನ್ನೇ ಉಣಿಸುತ್ತಿದ್ದಾರೆ. ಪಾಶ್ಚಾತ್ತ್ಯರು ಈ ಭಾಗ್ಯದಿಂದ ವಂಚಿತರಾಗಿಲ್ಲ. ಶುದ್ಧ ಚಾರಿತ್ರ್ಯ, ಸರಳತೆ, ಸೌಜನ್ಯ, ಸಮತ್ವಗಳ ಮೂರ್ತಿರೂಪರೇ ಶರ್ಮರು.</p>
  </div>
  <div>
    <p>—ಪ್ರೊ॥ ಸಂಜೀವ ರಾಮಚಂದ್ರ</p>
  </div>
  <div>
    <p>ಪರಂಪರೆಯ ಪ್ರತೀಕ ವೇ॥ ಶರ್ಮರು</p>
  </div>
  <div>
    <p>ಶ್ರೀ ಶರ್ಮರು ಶಾಸ್ತ್ರವನ್ನು ಕರತಲಾಮಲಕವಾಗಿ ಬಲ್ಲರು; ಆದರೂ ಮಲ್ಲರಲ್ಲ. ವಾದಕ್ಕೆ ಇಳಿಯದೆ ತತ್ತ್ವವನ್ನು ತಿಳಿಸಿಕೊಡುತ್ತಾರೆ. ಇವರ ಮಾತೆಂದರೆ ವಾಙ್ಮಯ ತಪಸ್ಸು.</p>
  </div>
  <div>
    <p>—ಸ್ವಾಮಿ ಪರಮಾನಂದ ಭಾರತೀ</p>
  </div>
  <div>
    <span class="en">K. G. Subraya Sharma, the Man</span>
  </div>
  <div>
    <span class="en">Sitting at the feet of Guruji for the last ten years, I have been trying to learn Vedanta. He is an ocean of learning. He has unchallenged mastery over Shankara Vedanta and can quote any chapter in Bhashya. He attributes this to Gurukrupa. He had a very successful tour of the U.S.A. lecturing in far off places like Florida, Houston, Chicago, Atlanta etc. He is an inspiring lecturer. In Vyavahara he is a perfectionist. For him, no work is beneath his dignity. Very self-effacing, and simple in his habits, he sets an example to his pupils by his humility. In my ten years of close association with him, I have never seen him losing his temper or talking ill of anyone. He has conquered anger and hatred.</span>
  </div>
  <div>
    <span class="en">åDr. K. S. Raja Rao</span>
  </div>
  <div>
    <p>ದಕ್ಷತೆಯ ಪ್ರತಿಮೂರ್ತಿ ಶರ್ಮರು</p>
  </div>
  <div>
    <p>ದಕ್ಷತೆಯ ಗುಣ ನಮ್ಮ ಶರ್ಮರ ವಿಷಯದಲ್ಲಿ ಶೇಕಡಾ ನೂರರಷ್ಟು ಒಪ್ಪುವ ಮಾತು. ಯಾವುದನ್ನೂ ಅಡ್ಡಾದಿಡ್ಡಿ ಬೇಕಾಬಿಟ್ಟಿ ಮಾಡುವವರಲ್ಲ. ಅವರ ದಕ್ಷತೆಯ ಫಲವಾಗಿಯೇ <strong>‘ಶಂಕರಭಾಸ್ಕರ’ನು ಹನ್ನೊಂದು ವರ್ಷಗಳಲ್ಲಿ ಹನ್ನೊಂದು</strong> <strong>ಸಾವಿರ ಆಜೀವಸದಸ್ಯರನ್ನು ಹೊಂದಿದ್ದಾನೆ</strong> ಎಂದರೆ, ‘ಇಲ್ಲ’ ಎನ್ನಲು ಎಂಟೆದೆ ಬೇಕಾಗುತ್ತದೆ.</p>
  </div>
  <div>
    <p>—ಸ್ವಾಮಿ ವಿರಜಾನಂದ ಸರಸ್ವತೀ</p>
  </div>
  <div>
    <p>“ಶಂಕರಭಾಸ್ಕರ ಸಾರಥಿ” ಸುಬ್ರಾಯಶರ್ಮಾ</p>
  </div>
  <div>
    <p>ಅನೇಕ ಬಿರುದಾವಳಿಗಳು ಈ ಮಹನೀಯರನ್ನು ಅತ್ಯಂತ ಅನ್ವರ್ಥವಾಗಿ ಅಲಂಕರಿಸಿವೆ. <strong>ವೇದಾಂತಸರಸ್ವತಿಯ ವರಪುತ್ರರು</strong> ಶ್ರೀಶರ್ಮರು. ಈ ವೇದಾಂತ ಕೇಸರಿಯು ವಿದೇಶಯಾತ್ರೆಯನ್ನೂ ಮಾಡಿ ವೇದಾಂತ ಡಿಂಡಿಮಘೋಷವನ್ನು ಮೊಳಗಿಸಿದೆ. ಗುರುಗಳ ಅನುಗ್ರಹದ ಮಹಿಮೆಯಿಂದ ಈ ಶಿಷ್ಯ ವಾಮನಮೂರ್ತಿಯು ಇಂದು ವೇದಾಂತವಿಶ್ವದಲ್ಲಿ ತ್ರಿವಿಕ್ರಮ ಸಾಧನೆಯನ್ನು ಸಾಧಿಸಿ ಗುರುಗಳ ಅನುಗ್ರಹಾಮೃತಧಾರೆಯ ಮಂಗಳಾಭಿಷೇಕವನ್ನು ಪಡೆಯುತ್ತಿದ್ದಾರೆ. <strong>“ಶಂಕರಭಾಸ್ಕರ”</strong> ಪತ್ರಿಕೆಯು ಅನ್ವರ್ಥ ಶುಭನಾಮದಿಂದ ಜನಕೋಟಿಯ ಜಯಘೋಷಕ್ಕೆ ಪಾತ್ರವಾಗಿದೆ. ಇವರಿಗೆ ಪ್ರಾಪ್ತವಾಗಿರುವ ಬಿರುದುಗಳಲ್ಲಿ ಒಂದಾದ <strong>ವೇದಾಂತಭಾಸ್ಕರ</strong> ಬಿರುದೂ ಅಷ್ಟೇ ಶೋಭಾಯಮಾನವಾಗಿದೆ.</p>
  </div>
  <div>
    <p>—ವಿದ್ವಾನ್ ಶೇಷಾಚಲಶರ್ಮಾ</p>
  </div>
  <div>
    <p>ಅಧ್ಯಾತ್ಮವಿದ್ಯಾಪಂಡಿತ ಸುಬ್ರಾಯಶರ್ಮಾ</p>
  </div>
  <div>
    <p>ಕರ್ನಾಟಕ, ಆಂಧ್ರ, ತಮಿಳುನಾಡುಗಳಲ್ಲೇ ಅಲ್ಲದೆ ವಿದೇಶಗಳಲ್ಲೂ ಶ್ರೀ ಶರ್ಮರು ಶಾಂಕರಭಾಷ್ಯಗಳನ್ನು ಕುರಿತು ಪ್ರವಚನಗಳನ್ನು ಮಾಡಿರುತ್ತಾರೆ. ಇವರ ಪ್ರವಚನಗಳು ಜನಪ್ರಿಯವಾಗಿರುತ್ತವೆ. ಸಂನ್ಯಾಸಿಗಳನ್ನು ಗೌರವಭಾವದಿಂದ ಕಾಣುತ್ತಾರೆ. ಸಾತ್ತ್ವಿಕತೆ, ಉದಾರತೆ, ಸರಳತೆಗಳು ಇವರಲ್ಲಿ ಎದ್ದು ತೋರುತ್ತವೆ.</p>
  </div>
  <div>
    <p>—ಸ್ವಾಮಿ ಚಿದ್ರೂಪಾನಂದಸರಸ್ವತೀ</p>
  </div>
  <div>
    <p>ಉತ್ತಮವಾಗ್ಮಿಗಳಾಗಿ ಸುಬ್ರಾಯಶರ್ಮರು</p>
  </div>
  <div>
    <p>ಶ್ರೀ ಶರ್ಮಾಜಿಯವರು ಸಂಸ್ಕೃತ ಭಾಷೆಯಲ್ಲಿಯೂ ಅದ್ವೈತ ಸಾಹಿತ್ಯದಲ್ಲಿಯೂ ಉತ್ತಮ ಪಾಂಡಿತ್ಯ ಉಳ್ಳವರು. ವೇದಾಂತ ಪ್ರಚಾರಗಳ ಸಂಪ್ರದಾಯವನ್ನು ಇವರು ಯಶಸ್ವಿಯಾಗಿ ಮುಂದುವರೆಸಿಕೊಂಡು ಹೋಗು ತ್ತಿದ್ದಾರೆ. ಶ್ರೀ ಶರ್ಮರು ಉತ್ತಮ ವಾಗ್ಮಿಗಳು, ಬರಹಗಾರರು, ಸಂಭಾಷಣಕಾರರು, ಸದ್ಬ್ರಾಹ್ಮಣರು, ಸರಳರು, ಸಜ್ಜನರು. ನಮ್ಮ ಮಠದಲ್ಲಿ ಹಲವು ವರ್ಷಗಳಿಂದ ವೇದಾಂತ ಪ್ರವಚನಗಳನ್ನು ನಡೆಸುತ್ತಿದ್ದಾರೆ. ಶ್ರೀ ಶರ್ಮರು ನಮ್ಮ ರಾಮಕೃಷ್ಣ ಮಠದ ಮುಮುಕ್ಷುಭಕ್ತರ ಪ್ರೀತಿವಿಶ್ವಾಸ ಗೌರವಗಳನ್ನು ಸಂಪಾದಿಸಿಕೊಂಡಿದ್ದಾರೆ.</p>
  </div>
  <div>
    <p>—ಸ್ವಾಮೀ ಹರ್ಷಾನಂದಪುರೀ</p>
  </div>
  <div>
    <span class="en">K. G. S. Sharma, a Profile</span>
  </div>
  <div>
    <span class="en">Sri K. G. S. Sharma is a rare Phenomena, gifted with the divine grace. Affection and Concern towards friends and others appear to be his chief Characteristic.</span>
  </div>
  <div>
    <br/>
    <span class="en">åDr. C. L. Prabhakar</span>
  </div>
  <div>
    <p>ಗುರುಸೇವಾಧುರೀಣ ಸುಬ್ರಾಯಶರ್ಮಾ</p>
  </div>
  <div>
    <p>ವಿದ್ಯಾಸಂಪತ್ತು , ವಿನಯಸಂಪತ್ತು—ಈ ಎರಡೂ ಬಗೆಯ ಸಂಪತ್ತುಗಳಿಂದ ಸಂಪನ್ನರಾಗಿರುವ <strong>ಸಜ್ಜನಶಿರೋಮಣಿಗಳು</strong> ಶ್ರೀ ಸುಬ್ರಾಯಶರ್ಮರು. ಅಧ್ಯಾತ್ಮ ಕ್ಷೇತ್ರ ಮತ್ತು ಲೌಕಿಕ ವಿದ್ಯಾ ವ್ಯವಹಾರ—ಈ ಎರಡರಲ್ಲೂ ಪ್ರಸಿದ್ಧಿ ಪಡೆದ <strong>ಸುಕೃತಿಮೂರ್ಧನ್ಯರು</strong> ಶ್ರೀ ಸುಬ್ರಾಯಶರ್ಮರು. ಪರಮಾರ್ಥಸುಧೀಂದ್ರರು, ಅದ್ಭುತಯೋಜಕರು ಶರ್ಮರು. ಇವರ ದೈವದತ್ತವಾದ ಪ್ರತಿಭೆಯನ್ನು ಮೆಚ್ಚದಿರಲು ಯಾವ ಸಜ್ಜನರಿಗೂ ಸಾಧ್ಯವಿಲ್ಲ. <strong>ಗುರುಂ ಪ್ರಕಾಶಯೇದ್ಧೀಮಾನ್</strong> ಎಂಬ ಅನುಶಾಸನವು ಇವರಲ್ಲಿ ಸಾರ್ಥಕವಾಗಿದೆ!</p>
  </div>
  <div>
    <p>—ಶ್ರೀ ರಂಗಪ್ರಿಯಮಹಾದೇಶಿಕ ಶ್ರೀಪಾದಂಗಳವರು</p>
  </div>
  <div>
    <p>ಮತ್ತೂರಿನಲ್ಲಿ ಶ್ರೀ ಶರ್ಮರು</p>
  </div>
  <div>
    <p>ಮತ್ತೂರಿನ ಜನರ ಬಗ್ಗೆ ಎಲ್ಲಿಲ್ಲದ ಆತ್ಮೀಯ ಭಾವನೆ. ‘<strong>ಕೃಷ್ಣಶಿಖಿ</strong>’<strong> </strong>ಗಳನ್ನು ಕಾಣಲು ಮತ್ತೂರಿಗೇ ಹೋಗಬೇಕು ಎಂದು ಹೇಳುತ್ತಲೇ ಇರುತ್ತಾರೆ. ಸಂಸ್ಕೃತಗ್ರಾಮಕ್ಕೆ ಬಂದಾಗಲೆಲ್ಲಾ ಸಂಸ್ಕೃತದಲ್ಲೇ ಮಾತಾಡುತ್ತಾರೆ. ಮತ್ತೂರು ತುಂಬಾ ಪ್ರೀತಿಯ ಊರು ಇವರಿಗೆ.</p>
  </div>
  <div>
    <p>—ಮತ್ತೂರು ರಾ. ಕೇಶವ ಅವಧಾನಿ</p>
  </div>
  <div>
    <p>ಶಂಕರಭಾಸ್ಕರನ ಕಿಂಕರ, ಸುಬ್ರಾಯಶರ್ಮಾ</p>
  </div>
  <div>
    <p>ಸುಬ್ರಾಯ ಶರ್ಮರ ವಿದ್ವತ್ತನ್ನೂ ಸಮಾಜಸೇವೆಯನ್ನೂ ಗುರುತಿಸಿ ಅವರಿಗೆ ಅನೇಕ ಪ್ರಶಸ್ತಿಗಳನ್ನು ಸಂಘಸಂಸ್ಥೆಗಳೂ ಗುರುಪೀಠಗಳೂ ಮಹಾಜನಗಳೂ ಕೊಡಮಾಡಿದ್ದಾರೆ. ಶ್ರೀ ಶರ್ಮರಿಂದ ಪ್ರಾರಂಭಗೊಂಡಿರುವ <strong>ಶಂಕರಭಾಸ್ಕರ</strong> ಪತ್ರಿಕೆಯು ದೇಶವಿದೇಶಗಳಲ್ಲೆಲ್ಲ ತನ್ನ ಬೆಳಕನ್ನು ಧಾರಾಳವಾಗಿ ಬೀರುತ್ತಿದೆ!</p>
  </div>
  <div>
    <p>—ಪ್ರೊ॥ ಸಾ. ಕೃ. ರಾಮಚಂದ್ರರಾವ್</p>
  </div>
  <div>
    <p>ಅಮೇರಿಕದಲ್ಲಿ ಶ್ರೀ ಶರ್ಮರವರು</p>
  </div>
  <div>
    <p>ಅಮೇರಿಕದಲ್ಲಿ</p>
  </div>
  <div>
    <span class="en">(U.S.A.)</span>
  </div>
  <div>
    <p>ಪೂಜ್ಯ ಶ್ರೀ ಸುಬ್ರಾಯಶರ್ಮಾರವರು</p>
  </div>
  <div>
    <span class="en">Jacksonville, Tampa, Port Charlotte, Atlanta, Houstan, NASA, Miami, Davie, Florida, Bocaraton, Orlandoå</span>
  </div>
  <div>
    <p>ಮುಂತಾದ ಸ್ಥಳಗಳಿಗೆ ಭೇಟಿ ಮಾಡಿ ಪ್ರವಚನಗಳನ್ನು ಮಾಡಿರುತ್ತಾರೆ. ಎ.್ಫ.ಆ. ನಲ್ಲಿ ಸುಮಾರು ಐವತ್ತು ದಿನಗಳಿದ್ದು ೧೧೮ ಪ್ರವಚನ ಕಾರ್ಯಕ್ರಮಗಳನ್ನು ಜನಪ್ರಿಯವಾಗಿ ಯಶಸ್ವಿಯಾಗಿ ಶ್ರೀ ಶರ್ಮರು ನಡೆಸಿದರು.</p>
  </div>
  <div>—ಪ್ರತ್ಯಕ್ಷದರ್ಶಿ, ಸಿ. ಎ. ಸಂಜೀವಮೂರ್ತಿ</div>
  <div/>
  <div>
    <strong>ವಿದ್ವಾನ್ ಡಾ॥ ಕೆ. ಜಿ. ಸುಬ್ರಾಯಶರ್ಮಾರವರಿಗೆ<br/>ಈವರೆಗೆಬಂದಿರುವ“ಗೌರವಪ್ರಶಸ್ತಿಸನ್ಮಾನ”ಗಳಮಾಲೆ</strong>
  </div>
  <div>
    <p> ೧.</p>
  </div>
  <div>ಅಧ್ಯಾತ್ಮವಿದ್ಯಾನಿಲಯ, ಅಧ್ಯಾತ್ಮಪ್ರಕಾಶಕಾರ್ಯಾಲಯ, ಹೊಳೆನರಸೀಪುರ</div>
  <div>
    <strong>“ಅಧ್ಯಾತ್ಮವಿದ್ಯಾಪ್ರವೀಣ”—೧೯೭೮</strong>
  </div>
  <div>
    <p> ೨.</p>
  </div>
  <div>ವೇದಧರ್ಮಪರಿಪಾಲನ ಸಭಾ (ರಿ), ಮಲ್ಲೇಶ್ವರಂ, ಬೆಂಗಳೂರು</div>
  <div><strong>“ವೇದವಿದ್ಯಾಭೂಷಣ”</strong>—೧೯೮೧</div>
  <div>
    <p> ೩.</p>
  </div>
  <div>ಶ್ರೀಶಂಕರಸೇವಾಸಮಿತಿ ಟ್ರಸ್ಟ್ (ರಿ), ಚಾಮರಾಜಪೇಟೆ, ಬೆಂಗಳೂರು</div>
  <div><strong>“ಅದ್ವೈತಜ್ಞಾನಸಿಂಧು”</strong>—೧೯೯೨</div>
  <div>
    <p> ೪.</p>
  </div>
  <div>ಶ್ರೀ ಹಂಪಿ ವಿರೂಪಾಕ್ಷವಿದ್ಯಾರಣ್ಯ ಮಹಾಸಂಸ್ಥಾನಂ, ಹಂಪಿ</div>
  <div>
    <strong>“ವಿದ್ಯಾವಿಧಿನಿಧಿ”—೧೯೯೨</strong>
  </div>
  <div>
    <p> ೫.</p>
  </div>
  <div>ವೇದಧರ್ಮಪರಿಪಾಲನಸಭಾ (ರಿ), ಮಲ್ಲೇಶ್ವರಂ, ಬೆಂಗಳೂರು</div>
  <div>
    <strong>“ವೇದಾಂತವಾರಿಧಿ”—೧೯೯೪</strong>
  </div>
  <div>
    <p> ೬.</p>
  </div>
  <div>ಬಿ. ಟಿ. ಎಂ. ಬ್ರಾಹ್ಮಣ ಸಭಾ, ಬಿ. ಟಿ. ಎಂ. ೨ನೇ ಹಂತ, ಬೆಂಗಳೂರು</div>
  <div><strong>“ವೇದಾಂತಭಾಸ್ಕರ”</strong>—೧೯೯೭</div>
  <div>
    <p> ೭.</p>
  </div>
  <div>ಐ. ಟಿ. ಐ. ಬ್ರಾಹ್ಮಿನ್ಸ್ ವೆಲ್ ಫೇರ್ ಅಸೋಸಿಯೇಷನ್, ಬೆಂಗಳೂರು</div>
  <div><strong>“ವೇದಾಂತಸರಸ್ವತೀ”</strong>—೧೯೯೮</div>
  <div>
    <p> ೮.</p>
  </div>
  <div>ಪರಮಾರ್ಥ ವಿಚಾರ ಸಂಘ (ರಿ), ವಿಶ್ವೇಶ್ವರಪುರಂ, ಬೆಂಗಳೂರು</div>
  <div><strong>“ವೇದಾಂತಸಾರ್ವಭೌಮ”</strong>—೧೯೯೮</div>
  <div>
    <p> ೯.</p>
  </div>
  <div>ಕೆ. ಜಿ. ಸುಬ್ರಾಯಶರ್ಮಾ ಅಭಿನಂದನ ಸಮಿತಿ, ಬೆಂಗಳೂರು</div>
  <div><strong>“ವೇದಾಂತ ರಾಜಹಂಸ”</strong>—೧೯೯೮</div>
  <div>
    <p>೧೦.</p>
  </div>
  <div>ಶಾಂಕರಭಾಷ್ಯ ಅಧ್ಯಯನ ಸಂಘ, ತ್ಯಾಗರಾಜನಗರ, ಬೆಂಗಳೂರು</div>
  <div><strong>“ವೇದಾಂತ ಕಾಮಧೇನು”</strong>—೧೯೯೮</div>
  <div>೧೧.</div>
  <div>ಸುವರ್ಣಮಹೋತ್ಸವ ‘ಅಭಿನಂದನ ಗ್ರಂಥ’ ಸಮಿತಿ, ಬೆಂಗಳೂರು</div>
  <div><strong>“ವಿವೇಕಭಾಸ್ಕರ”</strong>—೧೯೯೮</div>
  <div>೧೨.</div>
  <div>ಶ್ರೀ ಹಂಪಿ ವಿರೂಪಾಕ್ಷ ವಿದ್ಯಾರಣ್ಯ ಮಹಾಸಂಸ್ಥಾನಂ, ಹಂಪಿ</div>
  <div><strong>“ವೇದಾಂತ ಕೇಸರೀ”</strong>—೧೯೯೮</div>
  <div>೧೩.</div>
  <div>ಬ್ರಹ್ಮಸೂತ್ರಭಾಷ್ಯ ಮಂಗಳೋತ್ಸವ ಸಮಿತಿ, ಬೆಂಗಳೂರು</div>
  <div><strong>“ವೇದಾಂತ ಚಿಂತಾಮಣಿ”</strong>—೧೯೯೮</div>
  <div>೧೪.</div>
  <div>ವೇದಾಧ್ಯಯನಕೇಂದ್ರ, ಜೆ. ಪಿ. ನಗರ, ಬೆಂಗಳೂರು</div>
  <div><strong>“ವೇದಶ್ರೀ”</strong>—೧೯೯೯</div>
  <div>೧೫.</div>
  <div>ಶ್ರೀವಾಲ್ಮೀಕಿ ಗಮಕ ಪಾಠಶಾಲಾ, ಮೈಸೂರು</div>
  <div><strong>“ಅದ್ವೈತವೇದಾಂತಕೇಸರೀ”</strong>—೨೦೦೧</div>
  <div>೧೬.</div>
  <div>ಶ್ರೀಶಂಕರಸೇವಾ ಸಮಿತಿ, ಶಾರದಾಂಬಾ ನಗರ, ಬೆಂಗಳೂರು</div>
  <div><strong>“ಅದ್ವೈತ ಜ್ಞಾನತೇಜ”</strong>—೨೦೦೧</div>
  <div>೧೭.</div>
  <div>ಗಣಪತಿ ಸಚ್ಚಿದಾನಂದ ಶ್ರೀದತ್ತಾವಧೂತ ಪೀಠ, ದತ್ತನಗರ, ಮೈಸೂರು</div>
  <div><strong>“ಶಾಸ್ತ್ರನಿಧಿ”</strong>—೨೦೦೨</div>
  <div>೧೮.</div>
  <div>ಹೈದ್ರಾಬಾದ್ ಕರ್ನಾಟಕ ಬ್ರಾಹ್ಮಣ ಮಹಾಸಭಾ, ಗುಲ್ಬರ್ಗಾ</div>
  <div><strong>“ವೇದಾಂತಸಾಗರ”</strong>—೨೦೦೨</div>
  <div>೧೯.</div>
  <div>ಭಗವದ್ಗೀತಾ ಸೇವಾ ಸಮಿತಿ, ತಾಳಿಕೋಟಿ, ಬಿಜಾಪುರ</div>
  <div><strong>“ವೇದಾಂತರತ್ನ</strong>”—೨೦೦೨</div>
  <div>೨೦.</div>
  <div>ಶ್ರೀಚಂದ್ರಮೌಳೀಶ್ವರಸ್ವಾಮಿ ದೇವಾಲಯ, ಕ್ಯಾತಸಂದ್ರ, ತುಮಕೂರು</div>
  <div><strong>“ಅದ್ವೈತ ಸಾರತಿಲಕ”</strong>—೨೦೦೩</div>
  <div>೨೧.</div>
  <div>ವಿಶಾಖ ಶ್ರೀಶಾರದಾಪೀಠಂ, ವಿಶಾಖಪಟ್ಣಂ, ಆಂಧ್ರಪ್ರದೇಶ</div>
  <div>“ವೇದಾಂತ ಚಕ್ರವರ್ತಿ”—೨೦೦೪</div>
  <div><strong/>೨೨.</div>
  <div>ರಾಗಿಗುಡ್ಡ ಪ್ರಸನ್ನಾಂಜನೇಯಸ್ವಾಮಿ ಟ್ರಸ್ಟ್ , ಬೆಂಗಳೂರು</div>
  <div>“ವೇದಾಂತಪ್ರಭಾಕರ”—೨೦೦೪</div>
  <div>೨೩.</div>
  <div>ಶ್ರೀಕೋದಂಡಾಶ್ರಮ ಮಠ, ಹೆಬ್ಬೂರು, ತುಮಕೂರು</div>
  <div> “ಅದ್ವೈತವೇದಾಂತವಾರಿಧಿ”—೨೦೦೪</div>
  <div>೨೪.</div>
  <div>ಶಂಕರಜಯಂತೀಸೇವಾಸಮಿತಿ, ಬೆಂಗಳೂರು</div>
  <div>“ಅದ್ವೈತವೇದಾಂತಚೂಡಾಮಣಿ”—೨೦೦೫</div>
  <div>೨೫.</div>
  <div>ಬಿ.ಹೆಚ್.ಈ.ಎಲ್. ಸಾಂಸ್ಕೃತಿಕ ಸಂಘ, ಬೆಂಗಳೂರು</div>
  <div>“ಅದ್ವೈತವೇದತಿಲಕ”—೨೦೦೫</div>
  <div>೨೬.</div>
  <div>ಶ್ರೀರಾಘವೇಂದ್ರಸ್ವಾಮಿಮಠಮಂತ್ರಾಲಯ, ತಿರುಪತಿ</div>
  <div>“ರಾಷ್ಟ್ರೀಯಜ್ಞಾನಪುರಸ್ಕಾರ”—೨೦೦೫</div>
  <div>೨೭.</div>
  <div>ಕರ್ನಾಟಕ ಘನ ಸರ್ಕಾರ, ಬೆಂಗಳೂರು</div>
  <div>“ರಾಜ್ಯೋತ್ಸವ ಪ್ರಶಸ್ತಿ”—೨೦೦೫</div>
  <div>೨೮.</div>
  <div>ಪರಮಾರ್ಥವಿಚಾರಸಂಘ ಟ್ರಸ್ಟ್, ಬೆಂಗಳೂರು</div>
  <div>“ಅದ್ವೈತವೇದಾಂತವಿಚಕ್ಷಣ”—೨೦೦೬</div>
  <div>೨೯.</div>
  <div>ಶ್ರೀ ಆದಿಶಂಕರಾಚಾರ್ಯ ಶ್ರೀಶಾರದಾ ಲಕ್ಷ್ಮೀನರಸಿಂಹ ಪೀಠ,<br/>ಶ್ರೀಮಠ, ಹರಿಹರಪುರ</div>
  <div>“ವೇದಾಂತಸಾರತಿಲಕ”—೨೦೦೬</div>
  <div>೩೦.</div>
  <div>ಶ್ರೀತ್ಯಾಗರಾಜಗಾನಸಭಾ, ಬೆಂಗಳೂರು</div>
  <div>“ವೇದಾಗಮವಿದ್ಯಾಸಾಗರ”—೨೦೦೬</div>
  <div>೩೧.</div>
  <div>ಕರಾವಳಿ ಸಾಂಸ್ಕೃತಿಕ ಪ್ರತಿಷ್ಠಾನ, ಕಾಸರಗೋಡು</div>
  <div>“ಸುವರ್ಣಕರ್ನಾಟಕ ಕನ್ನಡಿಗ”—೨೦೦೬</div>
  <div>೩೨.</div>
  <div>ಕರಾವಳಿ ಸಾಂಸ್ಕೃತಿಕ ಪ್ರತಿಷ್ಠಾನ, ಕಾಸರಗೋಡು</div>
  <div>“ಸುವರ್ಣಕರ್ನಾಟಕ ಸಾಹಿತ್ಯ”—೨೦೦೬</div>
  <div>೩೩.</div>
  <div>ಶ್ರೀಸಿದ್ಧಗಂಗಾ ಶ್ರೀಕ್ಷೇತ್ರ, ತುಮಕೂರು</div>
  <div>“ಭುವಿವೇದಾಂತೈಕಶ್ರೇಷ್ಠರತ್ನ”—೨೦೦೭</div>
  <div>೩೪.</div>
  <div>ಜನಮನ ಸೇವಾಪ್ರತಿಷ್ಠಾನ, ಬೆಂಗಳೂರು</div>
  <div>“ರಾಷ್ಟ್ರರತ್ನ”—೨೦೦೭</div>
  <div>೩೫.</div>
  <div>ಪರಮಾರ್ಥವಿಚಾರಸಂಘ ಟ್ರಸ್ಟ್,ಬೆಂಗಳೂರು</div>
  <div>“ಸುವರ್ಣಕರ್ನಾಟಕಸುವರ್ಣವೇದಾಂತಿ”—೨೦೦೮</div>
  <div>೩೬.</div>
  <div>ವೇದಾಂತಚಿಂತನ ಸತ್ಸಂಗ, ಬೆಂಗಳೂರು</div>
  <div>“ವೇದಾಂತ ರತ್ನಾಕರ”—೨೦೦೮</div>
  <div>೩೭.</div>
  <div>ವೇದಾಂತ ಸತ್ಸಂಗ ಕೇಂದ್ರ, ಬೆಂಗಳೂರು</div>
  <div>“ಅದ್ವೈತ ವೇದಾಂತ ವಾಚಸ್ಪತಿ”—೨೦೦೮</div>
  <div>೩೮.</div>
  <div>ಸದ್ಗುರು ಸಂಕಣ್ಣಾರ್ಯಾಶ್ರಮ ಟ್ರಸ್ಟ್, ಬೆಂಗಳೂರು</div>
  <div>“ಅದ್ವೈತವೇದಾಂತ ಶಿಖಾಮಣಿ”—೨೦೦೮</div>
  <div>೩೯.</div>
  <div>ಬಸವನಗುಡಿ ವಿಧಾನಸಭಾ, ಕನ್ನಡ ಸಾಹಿತ್ಯ ಪರಿಷತ್, ಬೆಂಗಳೂರು</div>
  <div>“ಬಸವನಗುಡಿರತ್ನ”—೨೦೦೮</div>
  <div>೪೦.</div>
  <div>ಸರಸ್ವತೀ ಸಂಗೀತವಿದ್ಯಾಲಯ, ಬೆಂಗಳೂರು</div>
  <div>“ಗೋವಿಂದಲಕ್ಷ್ಮೀ ಪುರಸ್ಕಾರ”—೨೦೦೮</div>
  <div>೪೧.</div>
  <div>ಗೀತಾನಿಲಯ, ತ್ಯಾಗರಾಜನಗರ, ಬೆಂಗಳೂರು</div>
  <div>“ಸದ್ಗುರು ಹೃದಯಭಾಸ್ಕರ”—೨೦೦೯</div>
  <div>೪೨.</div>
  <div>ಹಿಂದೀ ಸಾಹಿತ್ಯ ಸಮ್ಮೇಳನ ಪ್ರಯಾಗ, ಅಲಹಾಬಾದ್, ಉತ್ತರಪ್ರದೇಶ್ ಅಖಿಲ ಭಾರತೀಯ ಸಂಸ್ಕೃತ ವಿದ್ವತ್ ಸಮ್ಮೇಳನ, ಅಯೋಧ್ಯಾ</div>
  <div>“ಮಹಾಮಹೋಪಾಧ್ಯಾಯ”—೨೦೦೯</div>
  <div>೪೩.</div>
  <div>ಗಾಂಧೀ-ನೆಹರೂ ವಿಚಾರ ಮಂಚ್, ಕಾಶೀ, ಉತ್ತರ ಪ್ರದೇಶ</div>
  <div>“ವೇದಾಂತಗಂಗಾಧರ”—೨೦೦೯</div>
  <div>೪೪.</div>
  <div>ಶ್ರೀಬನಶಂಕರಮ್ಮ ಆಶ್ರಮಧಾಮಟ್ರಸ್ಟ್ ,ಬೆಂಗಳೂರು</div>
  <div>“ಸ್ವರ್ಣಭೂಷಣ”—೨೦೧೦</div>
  <div>೪೫.</div>
  <div>ಶ್ರೀಶಂಕರಜಯಂತಿ ಮಂಡಲಿ, ಜಯನಗರ, ಬೆಂಗಳೂರು</div>
  <div>“ಅದ್ವೈತವೇದಾಂತಸವ್ಯಸಾಚೀ”—೨೦೧೦</div>
  <div>೪೬.</div>
  <div>ಹಿರಿಯನಾಗರಿಕ ಸಹೃದಯಸಂಘ, ಬೆಂಗಳೂರು</div>
  <div>“ಸದ್ಗುರುಸೇವಾಧುರೀಣ”—೨೦೧೦</div>
  <div>೪೭.</div>
  <div>ಬನಶಂಕರಿ ಜ್ಞಾನಜ್ಯೋತಿ ಪ್ರಜಾವೇದಿಕೆ, ಬೆಂಗಳೂರು</div>
  <div>“ಪರಿಪೂರ್ಣಮಹನೀಯ”—೨೦೧೨</div>
  <div>೪೮.</div>
  <div>ಪ್ರತಿಭಾಸಂಸ್ಕೃತ ವಿದ್ಯಾಲಯಃ, ಬೆಂಗಳೂರು</div>
  <div>“ಅದ್ವೈತವೇದಾಂತಪ್ರತಿಭಾಪ್ರಕಾಶಃ”—೨೦೧೩</div>
  <div>೪೯.</div>
  <div>ಶ್ರೀ ಸಿದ್ಧಾರೂಢದರ್ಶನಪೀಠ, ಚಿಕ್ಕನಂದಿ, ಗೋಕಾಕ, ಜಿಲ್ಲಾ ಬೆಳಗಾವಿ</div>
  <div>“ಶ್ರೀಸಿದ್ಧಾರೂಢಸದ್ಭಾವನಾಪ್ರಶಸ್ತಿ”—೨೦೧೪</div>
  <div>೫೦.</div>
  <div>ಪರಮಾರ್ಥವಿಚಾರಸಂಘ ಟ್ರಸ್ಟ್ (ರಿ.), ಬೆಂಗಳೂರು</div>
  <div>“ಜಿಜ್ಞಾಸುಕಾಮಧೇನು, ಮುಮುಕ್ಷುಮೋಕ್ಷಧೇನು”—೨೦೧೪</div>
  <div>೫೧.</div>
  <div>ಮಹಾಲಕ್ಷ್ಮೀಪುರ ಬ್ರಾಹ್ಮಣ ಸಭಾ (ರಿ), ಬೆಂಗಳೂರು</div>
  <div>“ಉಪನಿಷದ್ ರತ್ನಾಕರ”—೨೦೧೪</div>
  <div>೫೨.</div>
  <div>ಬಬ್ಬೂರುಕಮ್ಮೆ ಬ್ರಾಹ್ಮಣ ಸಂಘ, ತುಮಕೂರು</div>
  <div>“ವೇದಾಂತಪರುಷಮಣಿ”—೨೦೧೪</div>
  <div>೫೩.</div>
  <div>ಶ್ರೀ ಗಾಯತ್ರೀ ತಪೋಭೂಮಿ ಟ್ರಸ್ಟ್ (ರಿ.), ತಡಸ, ಹುಬ್ಬಳ್ಳಿ</div>
  <div>“ವೇದಾಂತ ಪ್ರವಚನ ಚತುರ”—೨೦೧೪</div>
  <div>೫೪.</div>
  <div>ಕರ್ನಾಟಕ ಸಂಸ್ಕೃತ ಯೂನಿವರ್ಸಿಟಿ, ಬೆಂಗಳೂರು</div>
  <div><strong>“್ಟಈ್ಹಠ್ಈಟ ಈಖ್ಥ್ಔಠ್ಓಟಒಠ್ಜ್ಟಓ”</strong>—೨೦೧೪</div>
  <div>೫೫.</div>
  <div>ಪರಮಾರ್ಥ ವಿಚಾರ ಸಂಘ ಟ್ರಸ್ಟ್ (ರಿ.), ಬೆಂಗಳೂರು</div>
  <div>“ಶಾಂಕರಾದ್ವೈತವೇದಾಂತಾಚಾರ್ಯ”—೨೦೧೪</div>
  <div>೫೬.</div>
  <div>ಆರ್. ನಾಗರಾಜ ಮತ್ತು ಕುಟುಂಬ, ಗಿರಿನಗರ, ಬೆಂಗಳೂರು</div>
  <div>“ಅದ್ವೈತವೇದಾಂತಸಾರಥಿ”—೨೦೧೪</div>
  <div>೫೭.</div>
  <div>ವೇದಶಾಸ್ತ್ರಪೋಷಿಣೀ ಸಭಾ, ಮೈಸೂರು-೪</div>
  <div>“ಶಾಸ್ತ್ರವಿದ್ಯಾನಿಧಿ”—೨೦೧೪</div>
  <div>೫೮.</div>
  <div>ಶ್ರೀಪ್ರಸನ್ನಗಣಪತಿದೇವಸ್ಥಾನ, ರವೀಂದ್ರನಗರ, ಶಿವಮೊಗ್ಗ</div>
  <div>“ಶ್ರೀ ಪ್ರಸನ್ನ ಅನುಗ್ರಹ ಪ್ರಶಸ್ತಿ”—೨೦೧೫</div>
  <div>೫೯.</div>
  <div>ಶ್ರೀಸತ್ಯಸಾಯಿಸೇವಾಸಮಿತಿ, ಪುತ್ತೂರು. ದಕ್ಷಿಣ ಕನ್ನಡ </div>
  <div>“ಪ್ರಾಜ್ಞಿ ವೇದಾಂತಯೋಗ”—೨೦೧೫</div>
  <div>೬೦.</div>
  <div>ಪರಮಾರ್ಥ ವಿಚಾರ ಸಂಘ ಟ್ರಸ್ಟ್ (ರಿ.), ಬೆಂಗಳೂರು-೪</div>
  <div>“ಶಾಂಕರಭಾಷ್ಯಭಾಸ್ಕರ”—೨೦೧೬</div>
  <div>೬೧.</div>
  <div>ಸಿಂಹಭೂಮಿ, ಬೆಂಗಳೂರು</div>
  <div>“ಅದ್ವೈತವಾಚಸ್ಪತಿ”—೨೦೧೭</div>
  <div>೬೨.</div>
  <div>ಶ್ರೀಶಂಕರ ಸೇವಾ ಸಂಘ ರಿ., ಹರಿಹರ-೫೭೭೬೦೧, ದಾವಣಗೆರೆ</div>
  <div>“ವೇದಾಂತವಿದ್ಯಾಕೌಸ್ತುಭ”—೨೦೧೭</div>
  <div>೬೩.</div>
  <div>ವಿಜಯವಾಣಿ, ನಂ.೧, ದಿನಪತ್ರಿಕೆ, ಸಂಸ್ಕೃತಿ, ಬೆಂಗಳೂರು</div>
  <div>“ಸರ್ವಋತು ಪ್ರವಚನಕಾರ”—೨೦೧೭</div>
</html>
