<?xml version="1.0"?>
<html>
  <div><p>೩೧. ಮಾತೃವತ್ ಪರದಾರೇಷು</p><p>ನಮ್ಮ ಹಿಂದೂ ಸಂಸ್ಕೃತಿಯಲ್ಲಿ ಪರಸ್ತ್ರೀಯರನ್ನು ಮಾತೃರೂಪಿಣಿಯೆಂದು ಕಾಣಬೇಕು. ಅವರನ್ನು ಕಾಮುಕದೃಷ್ಟಿಯಿಂದ ನೋಡಲೇಬಾರದು ಎಂಬ ಉದಾತ್ತ ಹಾಗೂ ಉತ್ಕೃಷ್ಟ ಭಾವನೆಯು ಇರುತ್ತದೆ. ಇದೋ ಇಲ್ಲಿದೆ ಆ ಶ್ಲೋಕ:</p>್ಜರ್ = <p>ಮಾತೃವತ್ ಪರದಾರೇಷು ಪರದ್ರವ್ಯೇಷು ಲೋಷ್ಟವತ್।<br/>ಆತ್ಮವತ್ ಸರ್ವಭೂತೇಷು ಯಃ ಪಶ್ಯತಿ ಸ ಪಶ್ಯತಿಖ್<strong>ಭಾವಾರ್ಥ</strong>: ಪರರ ಪತ್ನಿಯರಲ್ಲಿ ಮಾತೃಭಾವನೆಯಿಂದಲೂ, ಇತರರ ವಸ್ತುಗಳಲ್ಲಿ ಮಣ್ಣೆಂಬ ಬುದ್ಧಿಯಿಂದಲೂ, ಸರ್ವಭೂತಗಳಲ್ಲಿಯೂ ಆತ್ಮಭಾವನೆಯಿಂದಲೂ ಕಾಣುವವನೇ ನಿಜವಾಗಿ ಬುದ್ಧಿವಂತ, ನಿಜ ಪಂಡಿತನು.</p><p><strong>ವಿವರಣೆ</strong>: ತನ್ನ ಧರ್ಮಪತ್ನಿಯಲ್ಲಿ ಮಾತ್ರ ಮಾನವನು ಪತ್ನಿಭಾವನೆಯನ್ನು ಮಾಡಿಕೊಳ್ಳಬೇಕು. ಆದರೆ ಬೇರೆಯವರ ಪತ್ನಿಯರನ್ನು ಕಂಡಾಗ ಅವರು ಎಷ್ಟೇ ಸುಂದರರಾಗಿ ಸ್ಫುರದ್ರೂಪಿಗಳಾಗಿದ್ದರೂ ಅವರನ್ನು ಕಾಮುಕದೃಷ್ಟಿಯಿಂದ ನೋಡಲೇಬಾರದು. ಇತರರ ಪತ್ನಿಯರನ್ನು ತನ್ನ ಪತ್ನಿಯೆಂಬ ನೀಚದೃಷ್ಟಿಯಿಂದ ನೋಡದೇ, ಆ ಸ್ತ್ರೀಯರನ್ನು ಮಾತೃಭಾವನೆಯಿಂದ ಕಾಣಬೇಕು. ಮಾತೃಭಾವನೆಯೆಂಬುದು ಎಷ್ಟು ಉಚ್ಚತಮವಾದದ್ದು! ಎಷ್ಟು ಶ್ರೇಷ್ಠವಾದದ್ದು! ಎಷ್ಟೊಂದು ಪೂಜ್ಯವಾದದ್ದು! ತನಗೆ ಜನ್ಮಕೊಟ್ಟಿರುವ ಮಾತೃವನ್ನು ಹೇಗೆ ಪೂಜ್ಯಭಾವನೆಯಿಂದ ಕಾಣುತ್ತೇವೆಯೋ, ಹಾಗೆಯೇ ಇತರರ ಪತ್ನಿಯರನ್ನು ಮಾತೃಭಾವನೆಯಿಂದಲೇ, ಪೂಜ್ಯಭಾವನೆಯಿಂದಲೇ ಕಾಣವುದೇ ಹಿಂದೂಸಂಸ್ಕೃತಿ.</p><p>ಇನ್ನು, <strong>ಪರದ್ರವ್ಯೇಷು ಲೋಷ್ಟವತ್</strong>, ಬೇರೆಯವರ ವಸ್ತುಗಳನ್ನು ಕಲ್ಲು, ಮಣ್ಣಿಗಿಂತ ಕಳಪೆಯಾಗಿ ಕಾಣಬೇಕು. ನನ್ನದಲ್ಲದ, ನನಗೆ ಸೇರಿರದ, ಯಾವದೇ ವಸ್ತುಗಳಿದ್ದರೂ; ಉದಾಹರಣೆಗೆ ಬಂಗಾರದ ಸರ, ಬಂಗಾರದ ಉಂಗುರ, ವಜ್ರದ ಬಳೆಯೇ ಆಗಿದ್ದರೂ, ಅದನ್ನು ಕಳ್ಳತನಮಾಡಬಾರದು. ಅದನ್ನು ಕಸದಂತೆಯೇ ಕಾಣಬೇಕು. ಅದರ ಮೇಲೆ ವ್ಯಾಮೋಹವನ್ನು ಮಾಡಿಕೊಳ್ಳಬಾರದು. ಏಕೆಂದರೆ ಅದು ನನ್ನದಲ್ಲ, ಬೇರೆಯವರ ಸ್ವತ್ತು.</p><p>ಹೀಗೆಯೇ <strong>ಆತ್ಮವತ್ ಸರ್ವಭೂತೇಷು</strong>, ತನ್ನಂತೆಯೇ ಸಕಲ ಮಾನವರನ್ನೂ ಕಾಣಬೇಕು. ತನ್ನಂತೆಯೇ ಇತರರಿಗೂ ಸುಖದುಃಖಗಳುಂಟೆಂದೂ, ತನ್ನಂತೆಯೇ ಇತರರಿಗೂ ಮಾನಾಪಮಾನಗಳುಂಟೆಂದೂ, ಹಸಿವು ಬಾಯಾರಿಕೆಗಳುಂಟೆಂದೂ ತಿಳಿಯಬೇಕು. ಇದೇ ನಮ್ಮ ಹಿಂದೂಸಂಸ್ಕೃತಿಯ ಮಹಿಮೆ.</p>್ಜ್ಹಓn = <p>ಪರಸ್ತ್ರೀಯರನ್ನು ಮಾತೃದೃಷ್ಟಿಯಿಂದ ನೋಡಬೇಕು</p></div>
  <div><p>೩೨. ಮಾತೃರೂಪೇಣ ಸಂಸ್ಥಿತಾ</p><p>ಶಕ್ತಿ ಆರಾಧಕರಿಗೆ ಅತ್ಯಂತ ಪವಿತ್ರವೂ ಅತ್ಯಂತ ಮಂಗಳಕರವೂ ಮತ್ತು ಶೀಘ್ರ ಫಲಪ್ರದವೂ ಆದ ಒಂದು ಗ್ರಂಥವಿದೆ. ಅದೇ <strong>ದುರ್ಗಾಸಪ್ತಶತೀ</strong>. ಇದರ ಪಾರಾಯಣದಿಂದ, ಹೋಮ ತರ್ಪಣಾದಿಗಳಿಂದ, ಪೂಜಾದಾನಧರ್ಮಗಳಿಂದ ಸಕಲ ಕಷ್ಟಗಳೂ ದೂರವಾಗಿ, ಆರಾಧಕರಿಗೆ ಸಕಲ ಇಷ್ಟಫಲಗಳೂ ಉಂಟಾಗುವುದರಲ್ಲಿ ಸಂಶಯವಿಲ್ಲ. ಇದರಲ್ಲಿರುವ ೭೦೦ ಶ್ಲೋಕಗಳೂ, ಒಂದೊಂದು ಪದ ಅಕ್ಷರಗಳೂ ಶಕ್ತಿದೇವತೆಯ ಬೀಜಾಕ್ಷರಮಂತ್ರಗಳಾಗಿರುತ್ತವೆ.</p><p>“<strong>ದುರ್ಗಾಸಪ್ತಶತೀ</strong>” ಅಥವಾ “<strong>ದೇವೀಮಾಹಾತ್ಮೆಣ</strong>” ಎಂಬ ಈ ಗ್ರಂಥದಲ್ಲಿ ಕಥಾರೂಪದಿಂದ ದೇವಿಯ ಮಹಿಮೆಗಳನ್ನು ವಿಸ್ತಾರವಾಗಿ ತಿಳಿಸಿರುತ್ತದೆ. ಅಸುರರಿಂದ ದೇವತೆಗಳಿಗೆ ಕಷ್ಟಗಳು ಬಂದಾಗ, ಬೇರೆಯ ದಾರಿಯು ತೋರದಿರುವಾಗ ಎಲ್ಲಾ ದೇವತೆಗಳೂ ಒಟ್ಟಾಗಿ ಕೂಡಿಕೊಂಡು ದೇವಿಯನ್ನು ನಾನಾರೂಪಗಳಿಂದ ಸ್ತುತಿಸಿರುತ್ತಾರೆ. ಆ ಸ್ತೋತ್ರಗಳಲ್ಲಿ ಒಂದನ್ನ ನಾನಿಲ್ಲಿ ಉದಾಹರಿಸಲು ಇಷ್ಟಪಡುತ್ತೇನೆ:</p>್ಜರ್ = <p>ಯಾ ದೇವೀ ಸರ್ವಭೂತೇಷು “ಮಾತೃ”ರೂಪೇಣ ಸಂಸ್ಥಿತಾ।<br/>ನಮಸ್ತಸ್ಮೈ ನಮಸ್ತಸ್ಮೈ ನಮಸ್ತಸ್ಮೈ ನಮೋ ನಮಃಖ್<strong>ಭಾವಾರ್ಥ</strong>: ಯಾವ ದೇವಿಯು ಎಲ್ಲಾ ಪ್ರಾಣಿಗಳಲ್ಲಿಯೂ “<strong>ಮಾತೃ</strong>”ರೂಪದಿಂದ ವಾಸಿಸುತ್ತಿದ್ದಾಳೆಯೋ, ಅಂಥ ತಾಯಿಗೆ ನಮಸ್ಕಾರ, ನಮಸ್ಕಾರ, ನಮಸ್ಕಾರ.</p><p><strong>ವಿವರಣೆ</strong>: ಇಲ್ಲಿ ನಾವು ಪ್ರಕೃತದಲ್ಲಿ ಗಮನಿಸಬೇಕಾದ ಮುಖ್ಯ ಅಂಶವೇನೆಂದರೆ: “<strong>ಮಾತೃರೂಪೇಣ ಸಂಸ್ಥಿತಾ</strong>” ಎನ್ನುವುದು. ಜಗಜ್ಜನನಿಯಾದ ದೇವಿಯನ್ನು ದೇವತೆಗಳೂ ಕೂಡ “ಮಾತೃರೂಪೇಣ ಸಂಸ್ಥಿತಾ<strong>” ಎಂದು ಭಾವಿಸಿ ಪೂಜಿಸುತ್ತಿದ್ದಾರೆ, ಸ್ತುತಿಸುತ್ತಿದ್ದಾರೆ. ಇವಳಿಗೆ ಜಗನ್ಮಾತಾ ಎಂದೂ ಹೆಸರು. ಹೀಗಾಗಿ ನಾವುಗಳೂ ಕೂಡ ಯಾವುದೇ ಸ್ತ್ರೀಯರನ್ನು ಕಂಡಾಗಲೂ ಅವರನ್ನು ಮಾತೃದೃಷ್ಟಿಯಿಂದ ಕಾಣಬೇಕು.</strong></p><p>ನಮಗೆ ನಮ್ಮ ಪತ್ನಿಯೊಬ್ಬಳನ್ನು ಬಿಟ್ಟು, ಇನ್ನುಳಿದ ಎಲ್ಲಾ ಸ್ತ್ರೀಯರಲ್ಲಿಯೂ ಮಾತಾ ಎಂಬ ಪೂಜ್ಯಭಾವನೆಯೇ ಬರುವಂತಾಗಬೇಕು. ಹೀಗೆ ಪೂಜ್ಯಭಾವನೆಯು ಬಂದಾಗ ನಮಗೆ ಅವಳಲ್ಲಿ ಕಾಮಭಾವನೆಯು ಉಂಟಾಗಲು ಸಾಧ್ಯವೇ ಇಲ್ಲ. ಇದೇ ನಮ್ಮ ಭಾರತೀಯ ಸಂಸ್ಕೃತಿಯ ವಿಶೇಷ, ಅಸಾಧಾರಣ ಧರ್ಮ, ಇದೇ “ಮಾತೃದೇವೋ ಭವ”ದ ರಹಸ್ಯ.</p>್ಜ್ಹಓn = <p>ಮಾತೃ ಎಂದರೆ ಸರ್ವಭೂತಾತ್ಮಿಕಾ ದೇವಿ ಎಂದು ಭಾವಿಸಬೇಕು</p></div>
  <div><p>೩೩. ಪಾರ್ವತೀ ಪರಮೇಶ್ವರೌ ವಂದೇ</p><p>ಕವಿರತ್ನ ಕಾಳಇದಾಸನು ಕಾಳಿಕಾರಾಧಕನಾಗಿದ್ದರೂ ಶಿವಭಕ್ತನಾಗಿದ್ದನು. ಕಾಳಿದಾಸನು ಏಳುಕಾವ್ಯಗಳನ್ನು ರಚಿಸಿರುತ್ತಾನೆ. ಇವುಗಳಲ್ಲಿ <strong>ರಘುವಂಶವು</strong> ಅತ್ಯಂತ ಸುಂದರವಾದ ಮಹಾಕಾವ್ಯವು. ರಘುವಂಶದ ಚರಿತ್ರೆಯನ್ನು ಇಲ್ಲಿ ಕಾವ್ಯಶೈಲಿಯಲ್ಲಿ ಅತ್ಯಂತ ಮನೋಜ್ಞವಾಗಿ ಕಾಳಿದಾಸನು ವರ್ಣಿಸಿರುತ್ತಾನೆ. ಆದರೆ, ರಘುವಂಶದ ಪ್ರಾರಂಭದಲ್ಲಿ ಕಾಳಿದಾಸನು ಪಾರ್ವತೀಪರಮೇಶ್ವರರನ್ನು ಭಕ್ತಿಯಿಂದ ಈ ಕೆಳಗಿನ ಶ್ಲೋಕದಲ್ಲಿ ಹೀಗೆ ವಂದಿಸಿರುತ್ತಾನೆ:</p>್ಜರ್ = <p>ವಾಗರ್ಥಾವಿವ ಸಂಪೃಕ್ತೌ ವಾಗರ್ಥಪ್ರತಿಪತ್ತಯೇ।<br/>ಜಗತಃ ಪಿತರೌ ವಂದೇ ಪಾರ್ವತೀಪರಮೇಶ್ವರೌಖ್<strong>ಅರ್ಥ</strong>: ಪಾರ್ವತೀಪರಮೇಶ್ವರರು ವಾ&#x84;್ ಅರ್ಥಗಳಂತೆ ಯಾವಾಗಲೂ ಕೂಡಿಕೊಂಡೇ ಜೊತೆಯಲ್ಲಿಯೇ ಇರುತ್ತಾರೆ. ಇವರು ಇಡೀ ಜಗತ್ತಿಗೆ ತಾಯಿತಂದೆಯರಾಗಿದ್ದಾರೆ. ವಾಕ್ ಅರ್ಥಗಳ ಜ್ಞಾನಕ್ಕಾಗಿ ಹಾಗೂ ಪ್ರಾಪ್ತಿಗಾಗಿ ನಾನು ಇಂಥ ಪಾರ್ವತೀಪರಮೇಶ್ವರರನ್ನು ಭಕ್ತಿಯಿಂದ ವಂದಿಸುತ್ತೇನೆ.</p><p><strong>ವಿವರಣೆ</strong>: ಈ ಶ್ಲೋಕದಲ್ಲಿ ಕಾಳಿದಾಸನು ‘<strong>ಪಾರ್ವತೀಪರಮೇಶ್ವರೌ ವಂದೇ</strong>’ ಎಂದಿದ್ದಾನೆಯೇ ಹೊರತು ‘<strong>ಪರಮೇಶ್ವರಪಾರ್ವತೀ ವಂದೇ</strong>’ ಎಂದು ಹೇಳಿಲ್ಲ. ಏಕೆಂದರೆ ‘<strong>ಮಾತಾ ಪೂರ್ವರೂಪಂ, ಪಿತಾ ಉತ್ತರರೂಪಂ</strong>; ಮೊದಲು ತಾಯಿ, ಆಮೇಲೆ ತಂದೆ ಎಂದು ವೇದವು ಹೇಳುತ್ತಿದೆ. ತಾಯಿಗೆ ನಮಸ್ಕರಿಸಿ ಆಮೇಲೆ ತಂದೆಗೆ ನಮಸ್ಕಾರ; ಹೀಗಾಗಿ ಮೊದಲಿಗೆ ಪಾರ್ವತಿಗೆ ನಮಸ್ಕರಿಸಿ, ಅನಂತರ ಪರಮೇಶ್ವರನಿಗೆ ನಮಸ್ಕಾರ; ಅಥವಾ ಇಲ್ಲಿ ಪಾರ್ವತೀಪರಮೇಶ್ವರರಿಗೆ ಒಟ್ಟಿಗೇ ನಮಸ್ಕಾರವನ್ನು ತಿಳಿಸಿದೆ.</p><p>ಇದರಿಂದ ನಾರಿಗೇ ಮೊದಲನೇ ಸ್ಥಾನವೆಂದೂ ಪುರುಷನಿಗೆ ಅನಂತರ ಎರಡನೆಯ ಸ್ಥಾನವೆಂದೂ ತಿಳಿಯಬೇಕು. <strong>ದಂಪತಿಪೂಜೆ</strong>ಯೆನ್ನುತ್ತೇವೆಯೇ ಹೊರತು <strong>ಪತಿದಂಪೂಜೆ</strong> ಎಂದು ಯಾರೂ ಹೇಳುವುದಿಲ್ಲ. ಇದು ಸನಾತನ ಸಂಸ್ಕೃತಿ, ಸ್ತ್ರೀಯರಿಗೆ ಗೌರವವನ್ನು ಕೊಡುವ ಸಂಸ್ಕೃತಿ. ತಾಯಿಯಿಂದಲೇ ತಂದೆಗೂ ಗೌರವ, ಗೌರಿಯಿಂದಲೇ ಶಂಕರನಿಗೆ ಗೌರವ, ಸೀತೆಯಿಂದಲೇ ಶ್ರೀರಾಮನಿಗೆ ಕೀರ್ತಿಗೌರವಗಳು, ನೆನಪಿರಲಿ. ಆದ್ದರಿಂದಲೇ “<strong>ಮಾತೃದೇವೋ ಭವ</strong>” ಎಂದು ವೇದವು ಹೇಳುತ್ತದೆ.</p>್ಜ್ಹಓn = <p>ದಂಪತಿಗಳನ್ನು ಕಂಡಾಗ ಪಾರ್ವತೀಪರಮೇಶ್ವರರೆಂದೇ ಭಾವಿಸಬೇಕು</p></div>
  <div><p>೩೪. ಮಹರ್ಷಿಗಳೆಲ್ಲರೂ ಗೃಹಸ್ಥರೇ</p><p>ವೇದವೇದಾಂಗಗಳಲ್ಲಿ ನಿವೃತ್ತಿಧರ್ಮಪರಾಯಣರಾದ ಮುಮುಕ್ಷುಸಾಧಕರಿಗೆ ನೈಷ್ಠಿಕಬ್ರಹ್ಮಚರ್ಯವನ್ನು ಒತ್ತಿ ಒತ್ತಿ ಹೇಳಿದೆ. ದಿಟ. ಆದರೆ ಗೃಹಸ್ಥಾಶ್ರಮವನ್ನು ಎಲ್ಲಿÌಅೂ ನಿಂದಿಸಿಲ್ಲ, ತಿರಸ್ಕರಿಸಿಯೂ ಇಲ್ಲ. ಪ್ರಕೃತಿಯಿದ್ದರೇ ಪುರುಷನಲ್ಲಿ ಸ್ಪಂದನೆಯೇ ಹೊರತು, ಪ್ರಕೃತಿಯಿಲ್ಲದಿದ್ದರೆ ಯಾವ ಕ್ರಿಯೆಯೂ, ವ್ಯಾಪಾರವೂ ಇರಲಾರದು. ಈ ಸಂಸಾರಚಕ್ರವು, ಪ್ರಪಂಚದ ವ್ಯವಹಾರಗಳು ಗೃಹಸ್ಥರಿಂದಲೇ ನಡೆಯಬೇಕಾಗಿದೆ. ಆದ್ದರಿಂದಲೇ <strong>ಉಪಪ್ರಜಾಪತಿ</strong>ಗಳಾದ <strong>ಸಪ್ತರ್ಷಿ</strong>ಗಳೂ ಗೃಹಸ್ಥರೇ ಆಗಿದ್ದರು ಎಂದು ಇತಿಹಾಸಪುರಾಣಗಳಲ್ಲಿ ತಿಳಿಸಿದೆ. ಹೇಗೆಂದರೆ:</p>್ಜರ್ = <p>ಕಶ್ಯಪೋಽತ್ರಿರ್ಭರದ್ವಾಜಃ ವಿಶ್ವಾಮಿತ್ರೋಽಥ ಗೌತಮಃ।<br/>ಜಮದಗ್ನಿರ್ವಸಿಷ್ಠಶ್ಟ ಸಪ್ತೈತೇ &#x8E;ುಷಯಃ ಸ್ಮೃತಾಃಖ್<strong>ಅರ್ಥ</strong>: ಕಶ್ಯಪ, ಅತ್ರಿ, ಭರದ್ವಾಜ, ವಿಶ್ವಾಮಿತ್ರ, ಗೌತಮ, ಜಮದಗ್ನಿ ಮತ್ತು ವಸಿಷ್ಠರೆಂಬ ಈ ಏಳು ಮಹರ್ಷಿಗಳೂ ಗೃಹಸ್ಥರೇ ಆಗಿರುತ್ತಾರೆ. ಈ ಸಪ್ತರ್ಷಿಗಳಿಂದಲೇ ಈ ಸಕಲ ಪ್ರಾಣಿಗಳೂ ಹುಟ್ಟಿರುತ್ತಾರೆ. ಇವರೆಲ್ಲರೂ ಪ್ರವೃತ್ತಿಧರ್ಮಕ್ಕೆ ಪ್ರವರ್ತಕರಾದ ಮಹರ್ಷಿಗಳು. ಇವರು ಮಂತ್ರಜ್ಞರೂ ಮಂತ್ರದ್ರಷ್ಟಾರರೂ ಆದ ವೇದರ್ಷಿಗಳೂ ಹೌದು. ಈ ಮಹರ್ಷಿಗಳು ಗೋತ್ರಪ್ರವರ್ತಕರೂ ಧರ್ಮಸೂತ್ರ ಗೃಹ್ಯಸೂತ್ರಕಾರರೂ ಆದ ಮಹಾತ್ಮರುಗಳು.</p><p>ಆದರೆ ನೆನಪಿರಲಿ, ಇವರೆಲ್ಲರೂ ಸ&#x9B;್ಗೃಹಸ್ಥರು. ಇವರಿಗೆ ಇಂಥ ಉತ್ತಮಸ್ಥಾನವು, ಗೃಹಸ್ಥಾಶ್ರಮದ ಸ್ಥಾನವು ಬಂದಿರುವುದು ಅವರವರ ಧರ್ಮಪತ್ನಿಯರಿಂದ ಎಂಬುದು ನಮಗೆ ತಿಳಿದಿರಬೇಕು. ಹೇಗೆಂದರೆ: ಕಷ್ಯಪರಿಗೆ ದಿತಿ, ಅದಿತಿಯರು; ಅತ್ರಿಮಹರ್ಷಿಗಳಿಗೆ ಅನಸೂಯಾದೇವಿ; ಭರದ್ವಾಜರಿಗೆ ಸುಶೀಲಾದೇವಿ; ವಿಶ್ವಾಮಿತ್ರರಿಗೆ ಮೇನಕಾ; ಗೌತಮರಿಗೆ ಅಹಲ್ಯಾದೇವಿ; ಜಮದಗ್ನಿಗಳಿಗೆ ರೇಣುಕಾ; ವಸಿಷ್ಠರಿಗೆ ಅರುಂಧತೀ; ಹೀಗೆ ಇಂಥ ಮಹರ್ಷಿಗಳಿಗೂ ಅವರವರ ಕುಟುಂಬಲಕ್ಷಿಢ್ಯಿಂದಲೇ, ಗೃಹಲಕ್ಷಿಢ್ಯಿಂದಲೇ ಸ್ಥಾನಮಾನಗಳೂ ಕೀರ್ತಿಸಂಪತ್ತುಗಳೂ ಬಂದಿರುತ್ತವೆ ಎಂದಮೇಲೆ ಸ್ತ್ರೀಯರಿಗೆ ಇರುವ ಮಹತ್ತನ್ವು ತಿಳಿಯುತ್ತದೆಯಲ್ಲವೇ? ಆದ್ದರಿಂದಲೇ ವೇದವು ‘<strong>ಮಾತೃದೇವೋ ಭವ</strong>’ ಎಂದು ಹೇಳುತ್ತದೆ.</p>್ಜ್ಹಓn = <p>ಮಹರ್ಷಿಗಳನ್ನು ಅವರ ಪತ್ನೀಸಮೇತರನ್ನಾಗಿಯೇ ಪೂಜಿಸಬೇಕು</p></div>
  <div><p>೩೫. ಭವಾನಿಯ ಕೈಹಿಡಿದು ಮೆರೆದ ಭವ!</p><p>ನಮ್ಮ ಸಂಸ್ಕೃತಿಯಲ್ಲಿ ಬ್ರಹ್ಮಚರ್ಯ, ಗಾರ್ಹಸ್ಥಣ, ವಾನಪ್ರಸ್ಥ ಮತ್ತು ಸಂನ್ಯಾಸ ಎಂದು ನಾಲ್ಕು ಆಶ್ರಮಗಳಿರುತ್ತವೆ. ಪ್ರವೃತ್ತಿಧರ್ಮಕ್ಕೆ ಸಹಾಯಕವಾದ ಆಶ್ರಮವೆಂದರೆ ಗೃಹಸ್ಥಾಶ್ರಮ. ಬ್ರಹ್ಮಚರ್ಯಾಶ್ರಮವು ಗುರುಸೇವಾಪ್ರಧಾನವಾದ ಆಶ್ರಮ. ಬ್ರಹ್ಮಚಾರಿಯು ಗೃಹಸ್ಥನಾಗಬೇಕೆಂದರೆ ಅವನಿಗೆ ವಿವಾಹವಾಗಬೇಕು. ವಿವಾಹವಾಗಬೇಕೆಂದರೆ ಅವನಿಗೊಂದು ಹೆಣ್ಣು ಬೇಕಲ್ಲವೇ? ಆ ಹೆಣ್ಣು ಸಿಗದೇ ಹೋದರೆ ಅವನು ಗೃಹಸ್ಥನಾಗಲಾರದು. ಒಬ್ಬ ಬ್ರಹ್ಮಚಾರಿಯು ಗೃಹಸ್ಥನಾಗಿ ಸಮಾಜದಲ್ಲಿ ಪ್ರತಿಷ್ಠಿತವ್ಯಕ್ತಿಯಾಗಿ ಮೆರೆಯಬೇಕಾದರೆ ಅವನಿಗೆ ಪತ್ನಿಯು ಬೇಕೇ ಬೇಕು. ಪತ್ನಿಯಿಂದಲೇ ಪತಿಗೆ ಸಮಾಜದಲ್ಲಿ ಬೆಲೆ; ಪತ್ನಿಯ ಸಹಾಯದಿಂದಲೇ ಪತಿಗೆ ಸಕಲ ಸೌಭಾಗ್ಯಗಳೂ ಲಭಿಸುತ್ತವೆ.</p><p>ಇದಕ್ಕೆ ಪರಮೇಶ್ವರನ ಉದಾಹರಣೆ: ಹೇಗೆಂದರೆ:</p>್ಜರ್ = <p>ಚಿತಾಭಸ್ಮಾಲೇಪೋ ಗರಲಮಶನಂ ದಿಕ್ಪಟಧರೋ<br/> ಜಟಾಧಾರೀ ಕಂಠೇ ಭುಜಗಪತಿಹಾರೀ ಪಶುಪತಿಃ।<br/>ಕಪಾಲೀ ಭೂತೇಶೋ ಭಜತಿ ಜಗದೀಶೈಕಪದವೀಂ<br/> ಭವಾನಿ ತ್ಪತ್ಪಾಣಿಗ್ರಹಪರಿಪಾಟೀಫಲಮಿದಮ್ಖ್<strong>ಭಾವಾರ್ಥ</strong>: ಬ್ರಹ್ಮಚಾರಿಯಾಗಿದ್ದ ಆ ಪಶುಪತಿಯು, ಈಗ ಗೃಹಸ್ಥನಾದನಮೇಲೆ ಎಷ್ಟೊಂದು ಎತ್ತರಕ್ಕೆ ಬೆಳೆದುಬಿಟ್ಟಿದ್ದಾನೆ! ಎಂಬುದನ್ನು ಇಲ್ಲಿ ಹೇಳಿದೆ: ಬ್ರಹ್ಮಚಾರಿಯಾಗಿದ್ದ ಆ ಶಿವನು ಸ್ಮಶಾನದಲ್ಲಿ ವಾಸವಾಗಿದ್ದುಕೊಂಡು, ಅಲ್ಲಿ ಹೆಣಸುಟ್ಟ ಚಿತಾಭಸ್ಮವನ್ನು ಧರಿಸಿಕೊಳ್ಳುತ್ತಿದ್ದನು; ಆ ಶ್ಮಶಾನದಲ್ಲಿ ಭವನಿಗೆ ಆಹರವೇ ಇಲ್ಲದೇ ಬರೀ ವಿಷವನ್ನೇ ತಿನ್ನುತ್ತಾ ಕಾಲ ಹಾಕುತ್ತಿದ್ದನು. ಆ ಶಂಕರನಿಗೆ ಉಡಲು ಬಟ್ಟೆಯೇ ಇಲ್ಲದೇ ಅವನು ದಿಗಂಬರನಾಗಿಯೇ ಇರುತ್ತಿದ್ದನು; ತಲೆಗೆ ಎಣ್ಣೆಯೇ ಇಲ್ಲದೇ ಜಡೆಯನ್ನು ಬಿಟ್ಟುಕೊಂಡಿದ್ದನು. ಕಂಠದಲ್ಲಿ ಸ್ವಾರ್ಣಾಭರಣದ ಹಾರವಿಲ್ಲದೇ, ಸರ್ಪವನ್ನೇ ಸುತ್ತುಕೊಂಡು, ಪಶುಗಳಿಗೆ ಪತಿಯಾಗಿದ್ದನು ಮತ್ತು ಭಿಕ್ಷೆಬೇಡಿ ತಿನ್ನಲು ಒಂದು ಅಲ್ಯುಮಿನಿಯಂ ಪಾತ್ರೆಯೂ ಇಲ್ಲದೇ ಆ ಬ್ರಹ್ಮಚಾರಿಯಾದ ಶಿವನು ಹೆಣದ ಕಪಾಲವನ್ನೇ ಇಟ್ಟುಕೊಂಡಿದ್ದ. ಶ್ಮಶಾನದ ಭೂತಗಳಿಗೆಲ್ಲ ಒಡೆಯನಾಗಿದ್ದಂಥ ಆ ಶಿವನು ಭವಾನೀದೇವಿಯ ಎಂದರೆ ಸರ್ವಮಂಗಳೆಯಾದ ಪಾರ್ವತಿಯ ಕೈಯನ್ನು ಹಿಡಿದು ಗೃಹಸ್ಥನಾದಮೇಲೆ ಆ ಶಿವನು ಪರಮೇಶ್ವರನಾಗಿ ಜಗದೀಶ್ವರನಾಗಿ ಮೆರೆದನು. ಇದೆಲ್ಲವೂ, ಭವಾನಿಯೇ, ನಿನ್ನ ಪಾಣಿಗ್ರಹಣದ ಮಹಿಮೆಯಲ್ಲದೇ ಮತ್ತೇನು?</p>್ಜ್ಹಓn = <p>ಶಿವನ ಮಹಿಮೆಯೆಲ್ಲವೂ ಭವಾನಿಯ ಕೃಪೆಯಿಂದಲೇ ಎಂದು ತಿಳಿಯಬೇಕು</p></div>
</html>
