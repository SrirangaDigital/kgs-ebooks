<?xml version="1.0"?>
<html>
  <div><p>೨೧. ಶ್ರೀರಮಣರ ಮಾತೃಭಕ್ತಿ</p><p>ಭಾರತಾಂಬೆಯ ಗರ್ಭಾಂಬುಧಿಯನ್ನು ಪವಿತ್ರಗೊಳಿಸಿದ ಒಬ್ಬ ಮಹಾತ್ಮರು ಶ್ರೀರಮಣರು. ಭಾರತಮಾತೆಯು ಇಪ್ಪತ್ತನೆಯ ಶತಮಾನದಲ್ಲಿ ಕಂಡ ಶ್ರೀದಕ್ಷಿಣಾಮೂರ್ತಿಗಳೆಂದರೆ ಶ್ರೀರಮಣರು. ದೇಹಾಧ್ಯಾಸವನ್ನು ಸಂಪೂರ್ಣವಾಗಿ ಸುಟ್ಟುಬೂದಿಮಾಡಿಕೊಂಡ ಬ್ರಹ್ಮನಿಷ್ಠರೇ ಶ್ರೀರಮಣರು. ತಮ್ಮ ಹದಿನಾಲ್ಕನೆಯ ವಯಸ್ಸಿನಲ್ಲಿಯೇ ನೆಂಟರಿಷ್ಟರನ್ನೆಲ್ಲ ಬಿಟ್ಟು, ಮನೆಯಿಂದ ಹೊರಟ ಧೀರ ವಿರಾಗಿಯೇ ರಮಣರು. ನಾಯಿ, ಬೆಕ್ಕು, ಕೋತಿ, ಅಳಿಲು, ಹಸು, ಹುಲಿ, ಸಿಂಹ, ಸರ್ಪಗಳಲ್ಲಿ ಪ್ರತ್ಯಗಾತ್ಮನನ್ನೇ ಕಂಡ ಸರ್ವಾತ್ಮಭಾವಸಂಪನ್ನರು ಶ್ರೀರಮಣರು. ಸಮಾತ್ಮಭಾವಸಂಪನ್ನರಾದ ಶ್ರೀರಮಣರಿಗೆ ನಾನು, ನನ್ನದು ಎಂಬಿ ಭ್ರಮೆಯು ಸಂಪೂರ್ಣವಾಗಿ ಬಾಧಿತವಾಗಿತ್ತು.</p><p>ಇಷ್ಟೂ ದಿಟ, ಆದರೆ ಶ್ರೀರಮಣರ ತಾಯಿಗೆ ಯಾರೂ ರಕ್ಷಕರಿಲ್ಲದೇ ಹೋದಾಗ ಅವರು ಶ್ರೀರಮಣರು ವಾಸವಾಗಿದ್ದ ಆ ಕುಟೀರಕ್ಕೇ ಬರಬೇಕಾಯಿತು. ತಿರುವಣ್ಣಾಮಲೈನಲ್ಲಿರುವ ಆ ಪರ್ಣಕುಟೀರದಲ್ಲಿ ಶ್ರೀರಮಣರು ಒಬ್ಬರೇ ಆನಂದವಾಗಿದ್ದರು. ತನ್ನ ಮಗನ ಆ ಸ್ಥಿತಿಯನ್ನು ಕಂಡು ಅಮ್ಮನಿಗೆ ತುಂಬಾ ದುಃಖವಾಯಿತು. ಆದರೆ ಶ್ರೀರಮಣರು ಮಾತ್ರ ಬ್ರಹ್ಮನಿಷ್ಠರಾಗಿ ಸಾನಂದವಾಗಿದ್ದರು.</p><p>ಭಗವಾನ್ ಶ್ರೀರಮಣರು ಅಲ್ಲಿಂದ ಮೇಲೆ ಇದ್ದ ಸ್ಕಂದಾಶ್ರಮದಲ್ಲಿ ಅಮ್ಮನ ಜೊತೆಯಲ್ಲಿಯೇ ಸಂತೋಷವಾಗಿದ್ದರು. ಶ್ರೀರಮಣರು ವಿಷಯವಾಸನಾರಹಿತರಾಗಿದ್ದ ಅಂತರ್ಮುಖಿಗಳಾಗಿದ್ದ ಮಹಾಮೌನಿಗಳು. ಶ್ರೀರಮಣರಿಗೆ ಊಟ, ತಿಂಡಿ—ಯಾವುದೂ ಬೇಡ. ಅವರಿಗೆ ಬ್ರಹ್ಮಾನಂದವೇ ಸಾಕು. ಆದರೆ, ಅಷ್ಟು ಸಂಸ್ಕಾರವಿಲ್ಲದ, ಸ್ತ್ರೀಸಹಜಸ್ವಭಾವದ ಅಮ್ಮನಿಗೆ ಸ್ವಲ್ಪ ವಿಷಯಭೋಗಗಳಲ್ಲಿ ಆಸಕ್ತುಯು ಇತ್ತು. ಹೀಗಾಗಿ ಶ್ರೀರಮಣರಿಗೂ ಅವರ ತಾಯಿಗೂ ಸ್ವಭಾವದಲ್ಲಿ ಸಂಸ್ಕಾರದಲ್ಲಿ ಹೊಂದಾಣಿಕೆಯಿರಲಿಲ್ಲ.</p><p>ಆದರೂ ಶ್ರೀರಮಣರು ಭಕ್ತಿಯಿಂದ ಅವರ ತಾಯಿಯನ್ನು ನೋಡಿಕೊಳ್ಳುತ್ತಿದ್ದರು. ಒಂದು ದಿನವಾದರೂ ತಾಯಿಗೆ ನೋವಾಗದಂತೆ ಶ್ರೀರಮಣರು ಚೆನ್ನಾಗಿ ನೋಡಿಕೊಂಡರು. ಕಡೆಯಲ್ಲಿ ತಮ್ಮ ಕೈಗಳಿಂದಲೇ ಶ್ರೀರಮಣರು ಅಮ್ಮನಿಗೆ ಸಂಸ್ಕಾರವನ್ನು ಮಾಡಿ, ಸಮಾಧಿಯನ್ನೂ ಮಾಡಿಸಿ ಅದರ ಮೇಲೆ ಮಾತೃಭೂತೇಶ್ವರಲಿಂಗವನ್ನೂ ಸ್ಥಾಪಿಸಿ ‘<strong>ಮಾತೃದೇವೋ ಭವ</strong>’ ಎಂಬ ವೇದಸಂದೇಶವನ್ನು ಪಾಲಿಸಿರುತ್ತಾರೆ.</p>್ಜ್ಹಓn = <p>ಬ್ರಹ್ಮಜ್ಞಾನಿಗಳೇ ಆದರೂ ತಾಯಿಯನ್ನು ಭಕ್ತಿಯಿಂದ ಪೂಜಿಸಬೇಕು</p></div>
  <div><p>೨೨. ನಿತ್ಯಂ ಪಾದಾಭಿವಂದನಾತ್</p><p>ನಮ್ಮದು ಹಿಂದೂ ಸಂಸ್ಕೃತಿ. ಹಿಂದೂ ಸಂಸ್ಕೃತಿಗೆ ಶ್ರೀರಾಮಚಂದ್ರ, ಲಕ್ಷಢ್ಣ, ಸೀತಾ, ಆಂಜನೇಯರೇ ಜ್ವಲಂತ ಉದಾಹರಣೆ. ‘<strong>ಮಾತೃದೇವೋ ಭವವ</strong>’ ಎಂಬ ಹಿಂದೂ ಸಂಸ್ಕೃತಿಗೆ ನಾವೀಗ ಲಕ್ಷಢ್ಣನ ಆದರ್ಶವನ್ನು ನೋಡೋಣ: ಲಕ್ಷಢ್ಣನು ಸುಮಿತ್ರಾದೇವಿಯ ಮಗ, ದಶರಥನ ಪುತ್ರ; ಹೀಗಾಗಿ ಲಕ್ಷಢ್ಣನು ಶ್ರೀರಾಮನಿಗೆ ತಮ್ಮನಾಗಬೇಕು. ಶ್ರೀರಾಮಚಂದ್ರನೇ ಜ್ಯೇಷ್ಠಪುತ್ರ.</p><p>ಇಲ್ಲಿ ಸ್ವಲ್ಪ ಕಥಾಸಂದರ್ಭವನ್ನು ನೋಡೋಣ: ರಾವಣೇಶ್ವರನು ಸೀತೆಯನ್ನು ಎತ್ತುಕೊಂಡು ಹೋಗುತ್ತಿರುವ ಸಂದರ್ಭ. ಆಗ ಸೀತಾದೇವಿಯು ತನ್ನ ಆಭರಣಗಳನ್ನೆಲ್ಲ ತನ್ನ ಶರೀರದಿಂದ ಕಳಚಿ, ಅವುಗಳನ್ನೆಲ್ಲ ತನ್ನ ಸೀರೆಯ ಅಂಚಿನಲ್ಲಿ ಕಟ್ಟಿ, ಆ ಮಾರ್ಗಮಧ್ಯದಲ್ಲಿ ಬಿಸಾಡಿಬಿಟ್ಟಿದ್ದಳು. ಆಂಜನೇಯಾದಿ ಕಪಿಗಳು ಸೀತೆಯನ್ನು ಹುಡುಕುತ್ತಾ ಅದೇ ಮಾರ್ಗದಲ್ಲಿ ಬರುತ್ತಿದ್ದಾಗ ಆ ಆಭರಣಗಳ ಗಂಡು ಆ ಕಪಿಗಳಿಗೆ ಸಿಕ್ಕಿತು. ಆ ಗಂಟನ್ನು ನೋಡಿ, ಈ ಆಭರಣಗಳೇನಾದರೂ ಸೀತಾದೇವಿಗೆ ಸಂಬಂಧಪಟ್ಟವುಗಳೇ? ಹೇಳು ಎಂದು ಲಕ್ಷಢ್ಣನಿಗೆ ಅಂಗದನು ಹೇಳಿದಾಗ, ಅವುಗಳನ್ನು ನೋಡಿ ಲಕ್ಷಢ್ಣನು ಹೀಗೆ ಹೇಳುತ್ತಾನೆ.</p>್ಜರ್ = <p>ನಾಹಂ ಜಾನಾಮಿ ಕೇಯೂರೇ ನಾಹಂ ಜಾನಾಮಿ ಕುಂಡಲೇ।<br/>ನೂಪುರೇ ತ್ವಭಿಜಾನಾಮಿ “ನಿತ್ಯಂ ಪಾದಾಭಿವಂದನಾತ್”ಖ್<strong>ಭಾವಾರ್ಥ</strong>: ಈ ಎರಡು ತೋಳ್ಬಳೆಗಳನ್ನು ನಾನು ಗುರುತಿಸಲಾರೆನು, ಈ ಎರಜು ಕರ್ಣಕುಂಡಲಗಳನ್ನೂ ನಾನು ಗುರುತಿಸಲಾರೆನು; ಆದರೆ ಈ ಎರಡು ಕಾಲುಂಗುರಗಳನ್ನೂ ಸೀತಾಮಾತೆಯವೇ ಎಂದು ಗುರುತಿಸುತ್ತೇನೆ; ಏಕೆಂದರೆ, ನಾನು ಪ್ರತಿದಿನವೂ ಸೀತಾಮಾತೆಗೆ ಪಾದಾಭಿವಂದನೆಗಳನ್ನು ಮಾಡುತ್ತಿರುವುದರಿಂದ.</p><p>ಇದರಿಂದ ಲಕ್ಷಢ್ಣನ ಮಾತೃಭಕ್ತಿಯು ಎದ್ದು ಕಾಣುತ್ತದೆಯಲ್ಲವೇ? ಶ್ರೀರಾಮನ ಪತ್ನಿ ಸೀತಾದೇವಿ. ಲಕ್ಷಢ್ಣನಿಗೆ ಸೀತೆಯು ಅತ್ತಿಗೆ. ಅವಳನ್ನು ಲಕ್ಷಢ್ಣನು ಮಾತೃದೃಷ್ಟಿಯಿಂದಲೇ ಅರಣ್ಯದಲ್ಲಿ ಕಾಣುತ್ತಿದ್ದ ಎಂದಾಯಿತು. ‘<strong>ಮಾತೃದೇವೋ ಭವ</strong>’ ಎಂದರೆ ಪರಸ್ತ್ರೀಯರನ್ನು ಎಂದರೆ ಪತ್ನಿಯರನ್ನು ಮಾತೃಭಾವನೆಯಿಂದ ಕಾಣಬೇಕು ಎಂಬುದಕ್ಕೆ ಲಕ್ಷಢ್ಣನ ಆದರ್ಶವು ನಮಗೆ ಜ್ವಲಂತ ಉದಾಹರಣೆಯಾಗಿರುತ್ತದೆ. ಇನ್ನು ಹಿಂದೂ ಸಂಸ್ಕೃತಿಯ ಮಹತ್ತನ್!</p>್ಜ್ಹಓn = <p>ಸನಾತನಸಂಸ್ಕೃತಿಯಲ್ಲಿ ಮಾತೃವಿಗೆ ಉಚ್ಚತಮ ಸ್ಥಾನವಿರುತ್ತದೆ</p></div>
  <div><p>೨೩. ಪುರುಷನ ಜೀವನವೆಲ್ಲಾ ಸ್ತ್ರೀಜೊತೆಯಲ್ಲಿಯೇ</p><p>ಗಂಡಸಾದ ಪುರುಷನಿಗೆ ‘ನಾನು ಗಂಡಸು’ ಎಂಬ ಜಂಭದ ಜೊತೆಗೆ ಹೆಣ್ಣಿನ ವಿಷಯದಲ್ಲಿ ‘ಇವಳು ಹೆಂಗಸು’ ಎಂಬ ಕೀಳುಭಾವನೆಯು ಇರುತ್ತದೆ. ಗಂಡಸೇ ಶ್ರೇಷ್ಠನೆಂದೂ ಹೆಂಗಸು ಅಪ್ರಧಾನಳೆಂದೂ ಸಾಮಾನ್ಯವಾಗಿ ಎಲ್ಲಾ ಪುರುಷರೂ ತಿಳಿದಿರುತ್ತಾರೆ. ಹೀಗಾಗಿ ಸಮಾಜದಲ್ಲಿ ಪುರುಷರಿಗೇ ಅಗ್ರಸ್ಥಾನವೂ ಇರುತ್ತದೆ. ‘ಹೆಣ್ಣು’ ಎಂದ ಕೂಡಲೇ ಅವಳ ವಿಷಯದಲ್ಲಿ ಅಷ್ಟೊಂದು ಉಚ್ಚ ಭಾವನೆಯು ಗಂಡಸರಿಗೆ ಇರುವುದು ಕಾಣುವುದಿಲ್ಲ. ಆದರೆ ಈ ಭಾವನೆಯು ಸರಿಯಲ್ಲ.</p><p>ಏಕೆಂದರೆ, ಪ್ರಕೃತಿಮಾತೆಯು ಈ ಗಂಡಸನ್ನು ಬಹಳ ಮಟ್ಟಿಗೆ ಹೆಣ್ಣಿನ ಜೊತೆಯಲ್ಲಿಯೇ ಹೆಚ್ಚಾಗಿ ಇರುವಂತೆ ಮಾಡಿರುತ್ತದೆ. ಅವನು ಬ್ರಹ್ಮಚಾರಿಯೇ ಆಗಿರಲಿ, ಸಂನ್ಯಾಸಿಯೇ ಆಗಿರಲಿ; ಅಜ್ಞಾನಿಯೇ ಆಗಿರಲಿ, ಬ್ರಹ್ಮಜ್ಞಾನಿಯೇ ಆಗಿರಲಿ; ಬಡವನೇ ಆಗಿರಲಿ, ಶ್ರೀಮಂತನೇ ಆಗಿರಲಿ; ಅಧಿಕಾರಿಯೇ ಆಗಿರಲಿ, ಭಿಕಾರಿಯೇ ಆಗಿರಲಿ—ಇದಾವುದೂ ಮುಖ್ಯವಲ್ಲ. ಪುರುಶನು ಜೀವನದಲ್ಲಿ ಬಹಳಷ್ಟು ಭಾಗವನ್ನು ಹೆಣ್ಣಿನ ಜೊತೆಯಲ್ಲಿಯೇ ಇವನು ಕಳೆಯುತ್ತಾನೆ.</p><p>ಹೇಗೆಂದರೆ: ಅಮ್ಮನ ಹೊಟ್ಟೆಯೊಳಗೇ ಒಂಭತ್ತು ತಿಂಗಳು ಇರುತ್ತಾನೆ; ಅಮ್ಮನ ಗರ್ಭದಿಂದ ಹೊರಕ್ಕೆ ಬಂದಮೇಲೆ, ಅಮ್ಮನ ತೊಡೆಯಮೇಲೆ ನಾಲ್ಕೈದು ವರ್ಷಗಳ ವರೆಗೆ ಬೆಳೆಯುತ್ತಾನೆ. ಅನಂತರವೂ ಅಮ್ಮನೇ ಆ ಬಾಲಕನಿಗೆ ಸ್ನಾನ, ಉಡುಪು, ಅಲಂಕಾರಗಳನ್ನು ಮಾಡುತ್ತಾಳೆ. ಅವನು ಶಾಲಾ ಕಾಲೇಜಿಗೆ ಹೋಗುವಾಗಲೂ ಅವನಿಗೆ ಡಬ್ಬಿ ಹಾಕಿ, ಅವನನ್ನು ಕಾಪಾಡುವವಳು ಅಮ್ಮನೇ. ಅವನು ಕೆಲಸಕ್ಕೆ ಹೋಗುವಾಗಲೂ ಅವನ ಆರೋಗ್ಯವನ್ನು ನೋಡಿಕೊಳ್ಳುವವಳೂ ಅಮ್ಮನೇ ಅಲ್ಲವೇ?</p><p>ಇನ್ನು ಅವನಿಗೆ ಹೆಣ್ಣನ್ನು ನೋಡಿ <span class="en">Select </span>ಮಾಡುವವಳೂ ಅಮ್ಮನೇ. ಇನ್ನು ಮದುವೆಯಾದ ಮೇಲೆ ಹೆಂಡತಿಯೊಂದಿಗೆ ಜೀವನ, ೩೦ ರಿಂದ ೭೦ ರ ವರೆಗೂ ಹೆಂಡತಿಯೊಂದಿಗೆ; ಮುದುಕನಾದ ಮೇಲೆ ಹೆಣ್ಣು ಮಕ್ಕಳ ಆರೈಕೆ; ಅಜ್ಜನಾದ ಮೇಲೆ ಮೊಮ್ಮಗಳ ಮೇಲೆ ಪ್ರೀತಿ, ರೋಗಿಷ್ಠನಾದಮೇಲಂತೂ ಅವನಿಗೆ <span class="en">Sister</span>ಗಳಿಂದ ಶುಶ್ರೂಷೆ. ಹೀಗಾಗಿ ಗಂಡಸುಪುರುಷರ ಜೀವನವೆಲ್ಲಾ ಸ್ತ್ರೀಯರೊಂದಿಗೇ ಅಲ್ಲವೇ? ಆದ್ದರಿಂದಲೇ “<strong>ಮಾತೃದೇವೋ ಭವ</strong>” ಎಂದು ಶಾಸ್ತ್ರಗಳ ಕಿವಿಮಾತು.</p>್ಜ್ಹಓn = <p>ಪುರುಷರಿಗೆ ನಾರಿಯೇ ರಕ್ಷಕಳು ಎಂಬುದನ್ನು ಮರೆಯಬಾರದು</p></div>
  <div><p>ನ ಮಾತುಃ ಪರದೈವತಮ್</p><p>ವೇದಶಾಸ್ತ್ರಪುರಾಣಗಳಲ್ಲಿ ಮಾನವರಿಗೆ ನೂರಾರು ಸಾಧನಗಳನ್ನು ಹೇಳಿದ್ದಾರೆ. ಅವುಗಳನ್ನು ಬಹಿರಂದ ಸಾಧನ, ಸಹಕಾರಿ ಸಾಧನ, ಅಂತರಂಗ ಸಾಧನ, ಸಾಕ್ಷಾತ್ ಸಾಧನಗಳೆಂದು ವಿಂಗಡಿಸಿ ಅವುಗಳನ್ನೆಲ್ಲ ವಿಸ್ತಾರವಾಗಿ ತಿಳಿಸಿದ್ದಾರೆ ಕೂಡ. ಹೀಗೆಯೇ ತಪಸ್ಸುಗಳನ್ನೂ ಶಾರೀರ ತಪಸ್ಸು, ವಾಚಿಕ ತಪಸ್ಸು, ಮಾನಸ ತಪಸ್ಸು ಎಂದು ವಿಂಗಡಿಸಿ, ಅವುಗಳಲ್ಲಿಯೂ ನೂರಾರು ರೀತಿಯ ತಪಸ್ಸುಗಳನ್ನು ಉಪದೇಶಿಸಿದೆ. ಇದೆಲ್ಲವೂ ಸರಿಯೇ ಆಗಿದೆ; ಆದರೆ ಈ ಎಲ್ಲಾ ತಪಸ್ಸುಗಳಿಗಿಂತಲೂ, ಎಲ್ಲಾ ಸಾಧನಗಳಿಗಿಂತಲೂ ಮಿಗಿಲಾದ ಒಂದು ತಪಸ್ಸಿದೆ. ಅದೇ ಮಾತೃಸೇವಾ ತಪಸ್ಸು. ಮಾತೃಸೇವೆಗಿಂತ ಹೆಚ್ಚಿನ ತಪಸ್ಸೇ ಇಲ್ಲ. ಏಕೆಂದರೆ:</p>್ಜರ್ = <p>ನ ಗಾಯತ್ರಾಣಃ ಪರೋ ಮಂತ್ರಃ ನ ಮಾತುಃ ಪರದೈವತಮ್।<br/>ಸತ್ಯಾನ್ನಾಸ್ತಿ ಪರೋಧರ್ಮಃ ನಾನೃತಾತ್ ಪಾತಕಂ ಪರಮ್ಖ್<strong>ಭಾವಾರ್ಥ</strong>: ಗಾಯತ್ರೀ ಮಂತ್ರಕ್ಕಿಂತ ಹೆಚ್ಚಿನ ದೊಡ್ಡ ಮಂತ್ರವಿಲ್ಲ, ತಾಯಿಗಿಂತ ಮಿಗಿಲಾದ ದೇವರಿಲ್ಲ; ಸತ್ಯಕ್ಕಿಂತ ಹೆಚ್ಚಿನ ಧರ್ಮವೂ ಇಲ್ಲ, ಅನೃತಕ್ಕಿಂತ ಎಂದರೆ ಸುಳ್ಳಿಗಿಂತ ಹೆಚ್ಚಿನ ಪಾಪವೂ ಇಲ್ಲ.</p><p><strong>ವಿವರಣೆ</strong>: ಹೌದು, ಈ ವಿಶಾಲಪ್ರಪಂಚದಲ್ಲಿ ಸಾವಿರಾರು ದೇವತೆಗಳಿದ್ದಾರೆ, ಅವರೆಲ್ಲರೂ ಅವರವರ ಕ್ಷೇತ್ರದಲ್ಲಿ ದೊಡ್ಡವರೇ ಹೌದು. ನವಗ್ರಹಗಳು, ಅಷ್ಟದಿಕ್ಪಾಲಕರು, ಕ್ಷೇತ್ರಪಾಲಕರು, ದಶಾವತಾರಿ ದೇವರುಗಳು, ಮೃತ್ಯುಂಜಯಾದಿಗಳು—ಹೀಗೆ ಸಾಕಷ್ಟು ದೇವರುಗಳಿದ್ದಾರೆ. ಇವರನ್ನು ಶ್ರದ್ಧೆಯಿಂದ ಆರಾಧಿಸಿದರೆ ಅದರಿಂದ ಇಷ್ಟಾರ್ಥಗಳೆಲ್ಲವೂ ಸಿದ್ಧಿಸುತ್ತವೆ; ದಿಟ, ಇದನ್ನು ಯಾರೂ ಅಲ್ಲಗಳೆಯುವಂತಿಲ್ಲ.</p><p>ಆದರೆ ನಮ್ಮನ್ನು ಹಡೆದಿರುವಂಥ, ನಮ್ಮನ್ನು ಹೊತ್ತು ಬೆಳೆಸಿರುವಂಥ ‘<strong>ಅಮ್ಮ</strong>’ನಿಗಿಂತ ದೊಡ್ಡ ದೇವರಿಲ್ಲ ಎಂಬುದು ನಮ್ಮ ಹಿಂದೂ ಸಂಸ್ಕೃತಿ. ಆದ್ದರಿಂದಲೇ ಶ್ರುತಿಯು ‘<strong>ಮಾತೃದೇವೋ ಭವ</strong>’ ಎನ್ನುತ್ತಿದೆ. ತಾಯಿಯು ಪ್ರತ್ಯಕ್ಷದೇವತೆಯಲ್ಲವೇ? “<strong>ನ ಮಾತುಃ ಪರದೈವತಂ</strong>” ತಾಯಿಗಿಂತ ಹೆಚ್ಚಿನ ದೇವರಿಲ್ಲ ಎಂದು ನಮ್ಮ ಮಹರ್ಷಿಗಳೆಲ್ಲರೂ ಸಾರಿದ್ದಾರೆ. ಮಾತೃಭಕ್ತಿಗಿಂತ, ಮಾತೃಸೇವೆಗಿಂತ, ಮಾತೃಪೂಜೆಗಿಂತ, ಮಾತೃಆರಾಧನೆಗಿಂತ, ಹೆಚ್ಚಿನ ಸಾಧನವೂ ಇಲ್ಲ, ತಪಸ್ಸೂ ಇಲ್ಲ. <strong>ಮಾತರಿ ಸಂತುಷ್ಟಾಯಾಂ ಸರ್ವಾದೇವತಾಃ ಸಂತುಷ್ಟಾಂ ಭವಂತಿ</strong>, ತಾಯಿಯು ಸಂತುಷ್ಟಳಾದರೆ ಸರ್ವದೇವತೆಗಳೂ ಸಂತುಷ್ಟರಾಗುತ್ತಾರಲ್ಲವೇ?</p>್ಜ್ಹಓn = <p>ಮಾತೃಪೂಜೆಯೆಂದರೆ ದೇವತಾಪಪೂಜೆಯೇ ಎಂದು ತಿಳಿಯಬೇಕು</p></div>
  <div><p>೨೫. ನರನು ಹೆಣ್ಣಿನಿಂದಲೇ ಗೃಹಸ್ಥನಾಗುತ್ತಾನೆ</p><p>ಒಬ್ಬ ಹುಡುಗ ತುಂಬಾ ಬುದ್ಧಿವಂತ, ತುಂಬಾ ಜಾಣ, ವಿದ್ಯಾವಂತನೂ ಸುಂದರನೂ ಆಗಿದ್ದಾನೆ. ಕೈತುಂಬಾ ಹಣವನ್ನು ಸಂಪಾದಿಸುತ್ತಿದ್ದಾನೆ. ಆದರೆ ಅವನು ಬ್ರಹ್ಮಚಾರಿ. ಇವನ ವಂಶವೂ ಉತ್ತಮವಾಗಿದ್ದು ಎಲ್ಲಾ ಸದ್ಗುಣಗಳಿಂದ ಸಂಪನ್ನನಾದ ಹುಡುಗನಿವನು. ಇವನು ಇನೂ ಬ್ರಹ್ಮಚಾರಿಯಾಗಿಯೇ ಇದ್ದಾನೆ. ಇವನಿಗೆ ತಾನೂ ಗೃಹಸ್ಥನಾಗಿ ಸಂಸಾರಮಾಡಬೇಕೆಂಬ ತೀವ್ರೇಚ್ಛೆಯು ಇದೆ. ಆದರ್ಶಗೃಹಸ್ಥನಾಗಿ ಬಾಳಬೇಕೆಂಬ ಆಶೆಯಿದೆ. ಏಕೆಂದರೆ:</p>್ಜರ್ = <p>ಸಾನಂದಂ ಸದನಂ ಸುತಾಶ್ಚ ಸುಧಿಯಃ ಭಾರ್ಯಾ ಮನೋಹಾರಿಣೀ<br/>ಸನ್ಮಿತ್ರಂ ಸಧನಂ ಸ್ವಯೇಷಿತಿ ರತಿಃ ಚಾಜ್ಞಾಪರಾಃ ಸೇವಕಾಃ।<br/>ಆತಿಥ್ಯಂ ಶಿವಪೂಜನಂ ಪ್ರತಿದಿನಂ ಮೃಷ್ಟಾನ್ನಪಾನಂ ಗೃಹೇ<br/>ಸಾಧೋಃ ಸಂಗಮುಪಾಸತೇ ಹಿ ಸತತಂ ಧನ್ಯೋ ಗೃಹಸ್ಥಾಶ್ರಮಃಖ್ಈ ಶ್ಲೋಕದಲ್ಲಿ ಗೃಹಸ್ಥಾಶ್ರಮದ ಮಹತ್ತನ್ವನ್ನು ಹೇಳಿರುತ್ತದೆ. ಗೃಹಸ್ಥನಾದರೆ ಒಳ್ಳೆಯ ಸುಪುತ್ರರು, ಸೊಸೆಯಂದಿರು; ಒಳ್ಳೆಯ ಪುತ್ರಿಯರೂ ಅಳಿಯಂದಿರೂ ಬರುತ್ತಾರೆ. ಗೃಹಸ್ಥನಾದರೆ ದಂಪತಿಗಳು ಜೊತೆಜೊತೆಯಲ್ಲಿ ವಾಹನಗಳಲ್ಲಿ ಸಂಚಾರಮಾಡಬಹುದು. ಯಾವುದೇ ಕಾರ್ಯಕ್ರಮಗಳಿಗೆ ಜೊತೆಯಲ್ಲಿ ಸಂತೋಷವಾಗಿ ಹೋಗಿಬರಬಹುದು. ಆ ದಂಪತಿಗಳನ್ನು ನೋಡಿದವರು ತುಂಬಾ ಸಂತೋಷಪಡುತ್ತಾರೆ.</p><p>ಇದನ್ನೆಲ್ಲಾ ನೋಡುತ್ತಾ ಕೇಳುತ್ತಾ ಇರುವ ಈ ಬ್ರಹ್ಮಚಾರಿಗೆ ತಾನು ಆದರ್ಶಗೃಹಸ್ಥನಾಗಿ ಸಮಾಜದಲ್ಲಿ ಹೆಮ್ಮೆಯಿಂದ ಮತ್ತು ಆನಂದದಿಂದ ಬಾಳಬೇಕೆಂಬ ಆಶೆಯು ಇದ್ದೇಇರುತ್ತದೆಯಲ್ಲವೇ? ಹೌದು, ಆದರೆ ಆ ಬ್ರಹ್ಮಚಾರಿಯು ‘ಗೃಹಸ್ಥ’ ಎಂದಾಗಬೇಕಾದರೆ ಅವನಿಗೆ ಒಂದು ಹೆಣ್ಣು ಬೇಕಲ್ಲವೇ? ಹೆಣ್ಣಿನಿಂದಲೇ ಬ್ರಹ್ಮಚಾರಿಯು ಗೃಹಸ್ಥನಾಗಬಲ್ಲನೇ ಹೊರತು ಗಂಡಿನಿಂದಲ್ಲ. ಬ್ರಹ್ಮಚಾರಿಯಾದವನಿಗೆ ಹೆಣ್ಣಿನೊಂದಿಗೆ ವಿವಾಹವಾಯಿತೆಂದರೆ, ಅದೇನೋ ಒಂದು ತರಹದ ಜಂಭ, ಮೋಜು, ಹೆಮ್ಮೆ, ಧೈರ್ಯ, ಸಮಾಜದಲ್ಲಿ ಒಂದು ಪ್ರತಿಷ್ಠೆ ಎಲ್ಲವೂ ಬಂದೇಬಿಡುತ್ತದೆ. ಅಂತೂ ಹೆಣ್ಣಿನಿಂದಲೇ ಮಾನವನು ಗೃಹಸ್ಥನಾಗಿ, ತಂದೆಯಾಗಿ, ಅಜ್ಜನಾಗಿ, ಮುತ್ತಜ್ಜನೂ ಆಗುತ್ತಾನಲ್ಲವೇ? ಆದ್ದರಿಂದಲೇ ಶ್ರುತಿಯು “<strong>ಮಾತೃದೇವೋ ಭವ</strong>” ಎಂದು ಹೇಳುತ್ತದೆ.</p>್ಜ್ಹಓn = <p>ಗೃಹಸ್ಥಜೀವನದಲ್ಲಿ ಪತ್ನಿಯೇಸಂಪತ್ತು ಎಂದು ತಿಳಿಯಬೇಕು</p></div>
</html>
