<?xml version="1.0"?>
<html>
  <div><p>೨೬. ಯತಿಗಳಿಗೂ ತಾಯಿಯು ವಂದ್ಯಳೇ!</p><p>ನಮ್ಮ ಹಿಂದೂ ಸನಾತನ ಸಂಸ್ಕೃತಿಯಲ್ಲಿ ಬ್ರಾಹ್ಮಣ, ಕ್ಷತ್ರಿಯ, ವೈಶ್ಯ, ಶೂದ್ರರೆಂಬ ನಾಲ್ಕು ವರ್ಣಗಳೂ; ಬ್ರಹ್ಮಚಾರಿ, ಗೃಹಸ್ಥ, ವಾನಪ್ರಸ್ಥ, ಸಂನ್ಯಾಸಗಳೆಂಬ ನಾಲ್ಕು ಆಶ್ರಮಗಳೂ ಇವೆಯಲ್ಲವೇ? ಸಂನ್ಯಾಸಿಯೆಂದರೆ ಎಲ್ಲಾ ಕರ್ಮಗಳನ್ನೂ ಬಿಟ್ಟು, ನಿವೃತ್ತಿಧರ್ಮಪರಾಯಣನಾಗಿರುವ ಧೀರನಾದ ಮಹಾತ್ಮ. ಇವನಿಗೆ ಶ್ರೌತಸ್ಮಾರ್ತಕರ್ಮಗಳ ಅಂಟು ಇಲ್ಲವೇ ಇಲ್ಲ. ಏಕೆಂದರೆ ಶಿಖಾಯಜ್ಞೋಪವೀತಗಳನ್ನೇ ವಿಧಿವತ್ತಾಗಿ ತ್ಯಜಿಸಿರುವ ಧೀರನಿವನು. ಇವನಿಗೆ ಯಾರಿಂದಲೂ ಏನೇನೂ ಆಗಬೇಕಾದ್ದಿಲ್ಲ. ಇವನು ನಿತ್ಯ ಅನುಷ್ಠಾನಗಳಾದ ಸಂಧ್ಯಾ, ದೇವಪೂಜಾ, ಬ್ರಹ್ಮಯಜ್ಞಾದಿಗಳನ್ನೂ ಧೈರ್ಯವಾಗಿ ಬಿಟ್ಟಿರುವ ಧೀರನಾದ ಯತಿ. ಯತಿ, ಸಂನ್ಯಾಸಿ, ಪರಿವ್ರಾಜಕ, ಪರಮಹಂಸ—ಇವೆಲ್ಲವೂ ಒಂದೇ. ಯತಿಯ ಲಕ್ಷಣವನ್ನು ಶ್ರೀಗೌಡಪಾದಾಚಾರ್ಯರು ತಮ್ಮ ಮಾಂಡೂಕ್ಯಕಾರಿಕೆಯಲ್ಲಿ ಹೀಗೆ ಹೇಳಿದ್ದಾರೆ:</p>್ಜರ್ = <p>ನಿಸ್ತುತಿರ್ನಿನರ್ಮಸ್ಕಾರಃ ನಿಃಸ್ವಧಾಕಾರ ಏವ ಚ।<br/>ಚಲಾಚಲನಿಕೇತಶ್ಚ ಯತಿರ್ಯಾದೃಚ್ಛಿಕೋ ಭವೇತ್ಖ್<strong>ಭಾವಾರ್ಥ</strong>: ಯತಿಯೆಂದರೆ ನಿಸ್ತುತಿಯೂ ನಿರ್ನಮಸ್ಕಾರನೂ ನಿಃಸ್ವಧಾಕಾರನೂ ಮತ್ತು ಚಲಾಚಲನಿಕೇತನನೂ ಯಾದೃಚ್ಛಿಕನೂ ಆಗಿರುತ್ತಾನೆ.</p><p>ಅಂದರೆ ಸಂನ್ಯಾಸಿಗಳಾದವರು ಬೇರೆ ಯಾರಿಗೂ ನಮಸ್ಕಾರಗಳನ್ನು ಮಾಡಬೇಕಾಗಿಲ್ಲ, ಮಾಡುವುದೂ ಇಲ್ಲ. ಸಂನ್ಯಾಸಿಗಳಾದವರು ತಮ್ಮ ತಂದೆಗೂ, ಗೃಹಸ್ಥಗುರುವಿಗೂ ನಮಸ್ಕಾರವನ್ನು ಮಾಡಬಾರದು ಎಂದೇ ಶಾಸ್ತ್ರವಾಕ್ಯವಿದೆ. ಏಕೆಂದರೆ ಸಂನ್ಯಾಸಿಯು ಸರ್ವಸಂಗಪರಿತ್ಯಾಗಿಯಾಗಿರುತ್ತಾನೆ. ದಿಟ, ಸತ್ಯ.</p><p>ಆದರೆ, ತನಗೆ ಜನ್ಮಕೊಟ್ಟಿರುವಂಥ ತನ್ನ ಮಾತೃವಿಗೆ ಅಂದರೆ ತಾಯಿಗೆ ಮಾತ್ರ, ಸಂನ್ಯಾಸಿಗಳೂ ನಮಸ್ಕಾರವನ್ನು ಮಾಡಲೇಬೇಕು, ಮಾಡುತ್ತಾರೆ ಕೂಡ. ಇದು, ನಮ್ಮ ಹಿಂದೂ ಸಂಸ್ಕೃತಿಯಲ್ಲಿ ಮಾತೃವಿಗೆ ಕೊಟ್ಟಿರುವ ಉಚ್ಚಸ್ಥಾನ. ಸಂನ್ಯಾಸಿಯಾಗಿ ಶ್ರೌತಸ್ಮಾರ್ಥಕರ್ಮಗಳನ್ನೆಲ್ಲ ಸಂನ್ಯಾಸಮಾಡಿರಬಹುದು; ಹೆಂಡತಿ ಮಕ್ಕಳು ಮೊಮ್ಮಕ್ಕಳ ಸಂಬಂಧವನ್ನು ಸಂನ್ಯಾಸಮಾಡಿರಬಹುದು; ಆದರೆ ತಾಯಿಯನ್ನು ಸಂನ್ಯಾಸಮಾಡುವಂತಿಲ್ಲ. ತಾಯಿಯನ್ನು ಕಂಡಾಗ ಸಂನ್ಯಾಸಿಯೂ ಭಕ್ತಿಯಿಂದ ಬಾಗಿ ತನ್ನ ಮಾತೃವನ್ನು ವಂದಿಸಲೇಬೇಕು. ಆದ್ದರಿಂದಲೇ ವೇದವು “<strong>ಮಾತೃದೇವೋ ಭವ</strong>” ಎಂದು ಹೇಳುತ್ತಿದೆ.</p>್ಜ್ಹಓn = <p>ಸಂನ್ಯಾಸಿಗಳಾದರೂ ತಾಯಿಯನ್ನು ನಮಸ್ಕರಿಸಲೇಬೇಕು</p></div>
  <div><p>೨೭. ಅತ್ಯಾಚಾರಿಗೆ ನಾರಿಯು ಬೆಂಕಿಯಂತೆ</p><p>ನಾರಿಯನ್ನು ನಮ್ಮ ಹಿಂದೂ ಸಂಸ್ಕೃತಿಯಲ್ಲಿ “<strong>ಮಾತೃದೇವೋ ಭವ</strong>”, ತಾಯಿಯಂತೆ ಭಾವಿಸು ಎಂದಿದ್ದಾರೆ. ತನ್ನ ಧರ್ಮಪತ್ನಿಯೊಬ್ಬಳನ್ನು ಬಿಟ್ಟು, ಬೇರೆಯ ಸ್ತ್ರೀಯರನ್ನೆಲ್ಲ ಪ್ರೀತಿಯಿಂದ, ಗೌರವದಿಂದ, ಮಾತೃದೃಷ್ಟಿಯಿಂದಲೇ ನೋಡಬೇಕು. ಅದನ್ನು ಬಿಟ್ಟು ಅಕ್ರಮದಿಂದ, ಅವಿವೇಕದಿಂದ ಅಥವಾ ಕಾಮುಕದೃಷ್ಟಿಯಿಂದ ಸ್ತ್ರೀಯರನ್ನು ನೋಡಿದಾಗ ಆ ನಾರಿಯು ಇವನ ಪಾಲಿಗೆ ಬೆಂಕಿಯೇ ಆಗಿಬಿಡುತ್ತಾಳೆ, ಎಚ್ಚರಿಕೆ! ಹುಷಾರ್! ನೆನಪಿರಲಿ. ಆದ್ದರಿಂದ ಸ್ತ್ರೀಯರ ವಿಷಯದಲ್ಲಿ ನೈಷ್ಠಿಕಬ್ರಹ್ಮಚಾರಿಗಳೂ ಮತ್ತು ಸಾಧುಸಂನ್ಯಾಸಿಗಳೂ ಹುಷಾರಾಗಿರಬೇಕು. ಪರಸ್ತ್ರೀಯರ ತಂಟೆಗೇನಾದರೂ ಪುರುಷರು ಹೋದರೆಂದರೆ ಅವರು <span class="en">X</span>ಫಿನಿಷ್! ಏಕೆಂದರೆ:</p>್ಜರ್ = <p>ಅಗ್ನಿಕುಂಡಸಮಾ ನಾರೀ ಘೃತಕುಂಭಸಮೋ ನರಃ।<br/>ಸಂಸರ್ಗೇಣ ವಿಲೀಯೇತ ತಸ್ಮಾತ್ ತಾಂ ಪರಿವರ್ಜಯೇತ್ಖ್<strong>ಭಾವಾರ್ಥ</strong>: ನಾರೆಯೆಂಬುವವಳು ಅಗ್ನಿಕುಂಡಕ್ಕೆ ಸಮನಾಗಿರುತ್ತಾಳೆ, ಪುರುಷನಾದರೋ ಘೃತಕುಂಬಕ್ಕೆ ಎಂದರೆ ತುಪ್ಪದ ಗಡಿಗೆಗೆ ಸಮಾನನಾಗಿರುತ್ತಾನೆ. ಬೆಂಕಿಯ ಸಂಬಂಧದಿಂದ ಗಟ್ಟಿಯಾಗಿದ್ದರೂ ತುಪ್ಪವು ಕರಗಿಹೋಗುವಂತೆಯೇ ಪುರುಷನೂ ಕೂಡ ನಾರೀ ಸಂಸರ್ಗದಿಂದ ಹಾಳಾಗಿಹೋಗುತ್ತಾನೆ. ಆದ್ದರಿಂದ ಪರರ ಸ್ತ್ರೀಯರ ತಂಟೆಗೆ ಪುರುಷರು ಎಂದೆಂದಿಗೂ ಹೋಗಬಾರದು.</p><p>ತುಪ್ಪವಾಗಲೀ, ಬೆಣ್ಣೆಯಾಗಲೀ ಎಷ್ಟೇ ಗಟ್ಟಿಯಾಗಿದ್ದರೂ ಬೆಂಕಿಯ ಹತ್ತಿರಕ್ಕೆ ಬಂದ ಕೂಡಲೇ ಕರಗಿಹೋಗುತ್ತದೆಯಲ್ಲವೇ? ಇದರಂತೆಯೇ ಪುರುಷನೂ ಕೂಡ ಸ್ತ್ರೀಯರ ಸಹವಾಸದಿಂದ ಕರಗಿಹೋಗುತ್ತಾನೆ. ಏಕೆಂದರೆ ಹೆಣ್ಣು ಬರೀ ಹಣ್ಣಲ್ಲ, ಹೆಣ್ಣು ಬೆಂಕಿಯಂತೆ ಎಂದು ತಿಳಿಯಬೇಕು. ಪತ್ನಿಯಾದ ಹೆಣ್ಣು ತನ್ನ ಗಂಡನಿಗೆ ಹಣ್ಣೇ ಹೌದು, ಗಂಡನಿಗೆ ತನ್ನ ಪತ್ನಿಯು ಗೃಹಲಕ್ಷಿಢ್©, ಕುಟುಂಬಲಕ್ಷಿಢ್©, ಸೌಭಾಗ್ಯಲಕ್ಷಿಢ್©, ಆನಂದಲಕ್ಷಿಢ್© ರೂಪದಿಂದ ಕುಟುಂಬದಲ್ಲಿ ಶಾಂತಿ ಆನಂದಗಳನ್ನೇ ವರ್ಷಿಸುತ್ತಾಳೆ. ಆದರೆ ಅತ್ಯಾಚಾರಿಗಳಿಗೆ ಅದೇ ನಾರಿಯು ಬೆಂಕಿಯಂತೆ ಆಗಿಬಿಡುತ್ತಾಳೆ. ಪರರ ಸ್ತ್ರೀಯರನ್ನು ಗೌರವದಿಂದ ಮಾತೃವಿನ ಭಾವನೆಯಿಂದ ಕಾಣಬೇಕೇ ಹೊರತು ಕಾಮುಕಭಾವನೆಯಿಂದ ಕಾಣಬಾರದು. ಅತ್ಯಾಚಾರಿಗೆ ಆ ನಾರಿಯೇ ಬೆಂಕಿಯಂತಾಗಿಬಿಡುತ್ತಾಳೆ. ಎಚ್ಚರಿಕೆ!</p>್ಜ್ಹಓn = <p>ಪುರುಷರು ಅತ್ಯಾಚಾರವನ್ನು ಎಂದಿಗೂ ಮಾಡಬಾರದು</p></div>
  <div><p>೨೮. ಗಂಡನಿಗೆ ಸರ್ವವಿಧದಲ್ಲೂ ಸಂಪತ್ತು</p><p>ಒಂದು ಕುಟುಂಬದಲ್ಲಿ ನಾನಾ ರೀತಿಯ ಸಮಸ್ಯೆಗಳು, ಎಡರುತೊಡರುಗಳು, ತಾಪತ್ರಯಗಳು, ಸಾಲಸೋಲಗಳು ಬಂದೇ ಬರುತ್ತವೆಯಲ್ಲವೇ? ಸಂಸಾರ, ಕುಟುಂಬ ಎಂದರೇ ಗೊಂದಲಗಳ ಕೂಟ. ಇಂಥ ಕಷ್ಟಸಂದರ್ಭಗಳಲ್ಲಿ ಗಂಡನಿಗೆ ಊರುಗೋಲಾಗಿ, ಮಕ್ಕಳಇಗೆ ಮಾತೃವಾಗಿ ಸರ್ವವಿಧಗಳಲ್ಲಿಯೂ ಧೈರ್ಯಸ್ಥೈರ್ಯಶಕ್ತಿಉತ್ಸಾಹಗಳನ್ನು ಕೊಡುವ ಮಹಾತಾಯಿಯೇ ಹೆಣ್ಣು. ಉದಾಹರಣೆಗಾಗಿ ಈ ಶ್ಲೋಕವನ್ನು ನೋಡಿರಿ:</p>್ಜರ್ = <p>ಕಾರ್ಯೇಷು ದಾಸೀ ಕರಣೇಷು ಮಂತ್ರೀ<br/> ಭೋಜ್ಯೇಷು ಮಾತಾ ಕ್ಷಮಯಾ ಧರಿತ್ರೀ।<br/>ರೂಪೇಷು ಲಕ್ಷಿಢ್ಃ ಶಯನೇಷು ರಂಭಾ<br/> ಷಡ್ಧರ್ಮಯುಕ್ತಾ ಗೃಹಧರ್ಮಪತ್ನೀಖ್ಹೆಂಗಸಿನ ಆರು ಪಾತ್ರಗಳನ್ನು ಇಲ್ಲಿ ಚೆನ್ನಾಗಿ ತಿಳಿಸಿದೆ:</p>್ಜnಈ = <p>೧.</p>್ಜnಚ್ = <p><strong>ಕಾರ್ಯೇಷು ದಾಸೀ</strong>: ಸ್ತ್ರೀಯಾದವಳು ಕುಟುಂಬದಲ್ಲಿನ ಎನೇ ಕೆಲಸವನ್ನಾದರೂ ತಾನು ದಾಸಿಯಂತೆ ಮಾಡುತ್ತಾಳೆ</p>್ಜnಈ = <p>೨.</p>್ಜnಚ್ = <p><strong>ಕರಣೇಷು ಮಂತ್ರೀ</strong>: ಏನಾದರೂ ಸಂಕಟಪರಿಸ್ಥಿತಿಗಳು ಬಂದಾಗ ಗಂಡನಿಗೆ ವಿವೇಕದ ಮಾತನ್ನು ಹೇಳುವ ಮಂತ್ರಿಯಿವಳು</p>್ಜnಈ = <p>೩.</p>್ಜnಚ್ = <p><strong>ಭೋಜ್ಯೇಷು ಮಾತಾ</strong>: ಮಕ್ಕಳಿಗೆ, ಗಂಡನಿಗೆ, ಮೊಮ್ಮಕ್ಕಳಿಗೆ ಪ್ರೀತಿಯಿಂದ ಅಡಿಗೆಮಾಡಿ ಊಟವನ್ನು ಬಡಿಸುವಾಗ ಇವಳೇ ಅಮ್ಮನಾಗುತ್ತಾಳೆ</p>್ಜnಈ = <p>೪.</p>್ಜnಚ್ = <p><strong>ಕ್ಷಮಯಾ ಧರಿತ್ರೀ</strong>: ಕುಟುಂಬದಲ್ಲಿ ಕಷ್ಟಪರಂಪರೆಗಳು ಬಂದೊದಗಿದಾಗ ಶಾಂತಳಾಗಿದ್ದು ಭೂಮಿಯಂತೆ ಕ್ಷಮಾಸದ್ಗುಣವಂತೆಯೂ ಆಗಿರುತ್ತಾಳೆ.</p>್ಜnಈ = <p>೫.</p>್ಜnಚ್ = <p><strong>ರೂಪೇಷು ಲಕ್ಷಿಢ್©</strong>: ಚೆನ್ನಾಗಿ ಅಲಂಕಾರವನ್ನು ಮಾಡಿಕೊಂಡು ಕುಂಕುಮ ಬಳೆಗಳನ್ನು ಧರಿಸಿಕೊಂಡಿರುವಾಗ ಇವಳೇ ಗಂಡನಿಗೆ ಲಕ್ಷಿಢ್ಯಂತಿರುತ್ತಾಳೆ</p>್ಜnಈ = <p>೬.</p>್ಜnಚ್ = <p><strong>ಶಯನೇಷು ರಂಭಾ</strong>: ತನ್ನ ಪ್ರಾಣವೇ ಆಗಿರುವ ಗಂಡನಿಗೆ ರತಿಸುಖವನ್ನು ಕೊಡುವಾಗ ಇವಳೇ ಊರ್ವಶೀ ರಂಭೆಯೂ ಆಗಿರುತ್ತಾಳೆ</p><p>ಹೀಗೆ ಕುಟುಂಬದ ಎಲ್ಲಾ ಹಂತಗಳಲ್ಲಿಯೂ ಹೆಣ್ಣಾದವಳು ಸಮರ್ಥಳಾಗಿ ಸಂಸಾರವನ್ನು ಮೇಲಕ್ಕೆ ತರುವ ಪ್ರಯತ್ನಮಾಡುವ ತಾಯಿಯಾಗಿರುತ್ತಾಳೆ.</p>್ಜ್ಹಓn = <p>ಸರ್ವಸಮರ್ಥಳಾದ ಪತ್ನಿಯನ್ನು ಸಂತೋಷಪಡಿಸಬೇಕು</p></div>
  <div><p>೨೯. ಮಾತೃದೇವೋ ಭವ</p><p>ನಮ್ಮ ಭಾರತೀಯ ಸನಾತನಧರ್ಮಕ್ಕೆ, ಭಾರತೀಯ ಸಂಸ್ಕೃತಿಗೆ ವೇದಶಾಸ್ತ್ರಪುರುಣಸ್ಮೃತಿಗ್ರಂಥಗಳೇ ಪ್ರಮಾಣ. ಭಾರತೀಯ ಸನಾತನ ಆರ್ಯ ಹಿಂದೂವೈದಿಕಸಂಸ್ಕೃತಿಗಯಲ್ಲಿ ಮಾತೃವಿಗೆ ಅಂದರೆ ತಾಯಿಗೆ ಅತ್ಯಂತ ಹೆಚ್ಚಿನ ಸ್ಥಾನವನ್ನು ಕೊಟ್ಟಿರುತ್ತದೆ. ವೇದೇತಿಹಾಸಪುರಾಣಗಳಲ್ಲಿ ತಾಯಿಯನ್ನು ದೇವರೆಂದೇ ಆರಾಧಿಸಬೇಕು ಎಂದು ತಿಳಿಸಿರುತ್ತದೆ. ಇದಕ್ಕೆ ಉದಾಹರಣೆಯಾಗಿ ಒಂದು ಸುಪ್ರಸಿದ್ಧಮಂತ್ರವನ್ನು ನೋಡೋಣ:</p><p>ಕೃಷ್ಣಯಜುರ್ವೇದದ ತೈತ್ತಿರೀಯ ಆರಣ್ಯಕಕ್ಕೆ ಸೇರಿದ ಒಂದು ಉಪನಿಷತ್ತು ತೈತ್ತಿರೀಯೋಪನಿಷತ್ತು. ಇದರ ಪ್ರಥಮವಲ್ಲಿಗೆ ಹೆಸರು ಶೀಕ್ಷಾವಲ್ಲೀ ಎಂದು. ಈ ಶೀಕ್ಷಾವಲ್ಲಿಯ ಕಟ್ಟಕಡೆಯ ಅನುವಾಕದಲ್ಲಿ ಆಚಾರ್ಯನು ತನ್ನ ಅಂತೇವಾಸಿಯಾದ ಪ್ರಿಯಶಿಷ್ಯನಿಗೆ ಮಾಡಬೇಕಾದ ಅನುಶಾಸನವನ್ನು ಹೇಳಿದೆ. ಆ ಅನೇಕ ಅನುಶಾಸನಗಳ ಪೈಕಿ “<strong>ಮಾತೃದೇವೋ ಭವ</strong>” ಎಂಬುದೂ ಒಂದು. <strong>ಮಾತಾ ದೇವಃ ಯಸ್ಯ ತವ ಸ ತ್ವಂ ಮಾತೃದೇವಃ ಭವ। ಮಾತರಂ ದೇವತ್ವೇನ ಭಾವಯ, ಪೂಜಯ, ಆರಾಧಯ, ನಮಸ್ಕುರು</strong>; ಅರ್ಥ: ತಾಯಿಯನ್ನು ಎಲೈ ಶಿಷ್ಯನೇ, ನೀನು ದೇವರು ಎಂದು ಭಾವಿಸು, ಪೂಜಿಸು, ಆರಾಧಿಸು, ನಮಸ್ಕರಿಸು ಎಂದರ್ಥ.</p><p>ನಮಗೆ ಈ ಮಾನವಜನ್ಮವನ್ನು ಕೊಟ್ಟು, ನಮ್ಮನ್ನು ಕಾಪಾಡಿರುವಂಥ ನಮ್ಮ ತಾಯಿಯನ್ನು ನಾವುಗಳೆಲ್ಲರೂ ಭಕ್ತಿಯಿಂದ, ಪ್ರೀತಿಯಿಂದ, ಸಂತೋಷದಿಂದ ನಮಸ್ಕರಿಸಲೇಬೇಕಲ್ಲವೇ? ತಾಯಿಯು ನಮ್ಮನ್ನು ಹೆತ್ತು, ಹೊತ್ತು, ಪೋಷಿಸದೇ ಇದ್ದುಬಿಟ್ಟಿದ್ದರೆ ನಾವೆಲ್ಲಿ ಇರುತ್ತಿದ್ದೆವು? ಅಂದಮೇಲೆ ತಾಯಿಂದಲೇ ನಮ್ಮ ಜನ್ಮ, ತಾಯಿಯಿಂದಲೇ ನಮ್ಮ ರಕ್ಷಣೆ, ತಾಯಿಯಿಂದಲೇ ನಮ್ಮ ಜೀವನ, ತಾಯಿಯಿಂದಲೇ ನಮ್ಮ ಅಸ್ತಿತ್ವವು. ಇದನ್ನೆಲ್ಲ ವಿಚಾರಮಾಡಿಯೇ ವೇದಶಾಸ್ತ್ರಗಳು ಸಕಲಮಾನವರಿಗೂ <strong>ಮಾತೃದೇವೋ ಭವ</strong>, ತಾಯಿಯನ್ನು ದೇವರೆಂದು ಭಾವಿಸು ಎಂದು ಉಪದೇಶಿಸುತ್ತಿವೆ. ತಾಯಿಗೆ “<strong>ಪ್ರತ್ಯಕ್ಷದೇವತೆ</strong>” ಎಂದೇ ಹೆಸರಿದೆ. ಮಾತೃದೇವತೆಯ ಪೂಜೆಯಿಂದ ಸರ್ವದೇವತೆಗಳೂ ಸಂತುಷ್ಟರಾಗುತ್ತಾರೆ. ಅದರಿಂದ ಸಕಲ ಇಷ್ಟಾರ್ಥಗಳೂ ಸಿದ್ಧಿಸುವುದರಲ್ಲಿ ಸಂಶಯವಿಲ್ಲ.</p>್ಜ್ಹಓn = <p>ಸಕಲಮಾನವರೂ ತಾಯಿಯನ್ನು ಪ್ರೀತಿಯಿಂದ ಗೌರವಿಸಬೇಕು</p></div>
  <div><p>೩೦. ಶ್ರೀಶಂಕರರ ಮಾತೃಭಕ್ತಿ</p><p>ಶ್ರೀಶಂಕರರು ನೈಷ್ಠಿಕಬ್ರಹ್ಮಚಾರಿಗಳೂ, ಆದರ್ಶಸಂನ್ಯಾಸಿಪುಂಗವರೂ, ವೇದಾಂತಭಾಷ್ಯಕಾರರೂ, ಬ್ರಹ್ಮಜ್ಞಾನಿವರೇಣ್ಯರೂ, ಎಲ್ಲಕಿಕ್ಕಿಂತಲೂ ಮೇಲಾಗಿ ಸರ್ವಸಂಗಪರಿತ್ಯಾಗಿಗಳೂ, ಪರಿವ್ರಾಜಕರೂ ಆದ ತಪೋಮೂರ್ತಿಗಳು. ತಾಯಿ ತಂದೆ, ಗುರು ಶಿಷ್ಯ, ಬಂಧು ಬಾಂಧವ, ನಾನು ನನ್ನದು ಎಂಬೀ ಅಧ್ಯಾಸದಿಂದ ದೂರರಾಗಿದ್ದ ಬ್ರಹ್ಮನಿಷ್ಠರು ಶ್ರೀಶಂಕರರು ಎಂಬುದರಲ್ಲಿ ಸಂಶಯವಿಲ್ಲ.</p><p>ತಮ್ಮ ತಾಯಿಗೆ, ‘ಅಮ್ಮ, ನೀನು ಸ್ಮರಿಸಿದ ಕೂಡಲೇ ಎಲ್ಲಿದ್ದರೂ ನಾನು ಬರುತ್ತೇನೆ’ ಎಂದು ಹೇಳು ದೇಶಪರ್ಯಟನಮಾಡುತ್ತಾ ಊರಿಂದ ಊರಿಗೆ ಶ್ರೀಶಂಕರರು ಸಂಚರಿಸುತ್ತಾ ಇದ್ದರು. ಆಗಲೂ ಶ್ರೀಶಂಕರರಿಗೆ ‘ನಾನು ಮಗ, ಇವರು ನನ್ನ ಅಮ್ಮ’ ಎಂಬ ಗೌಣಾತ್ಮಾಧ್ಯಾಸವು ಇರಲಿಲ್ಲ. ಇಂಥ ಬ್ರಹ್ಮವಿದರೂ ಬ್ರಹ್ಮನಿಷ್ಠರೂ ಆದವರು ಶ್ರೀಶಂಕರರು. ‘ಅಹಂ ಬ್ರಹ್ಮಾಸ್ಮಿ’ ಎಂಬ ಔಪನಿಷದ ಆತ್ಮನಲ್ಲಿ ನೆಲೆಕೊಂಡ ಮಹಾತ್ಮರಿಗೆ ತಾಯಿಯಾರು? ಮಗ ಯಾರು? ಎಲ್ಲವೂ ಪರಬ್ರಹ್ಮವೇ ಅಲ್ಲವೇ?</p><p>ಇಷ್ಟೂ ಸತ್ಯ, ಆದರೆ ಶ್ರೀಶಂಕರರು ಕಾಶಿಯಲ್ಲಿದ್ದಾಗ, ಅವರ ತಾಯಿ ಆರ್ಯಾಂಬಾರವರು ಕಾಲಟಿಯಲ್ಲಿ ನದಿಯಿಂದ ಬರುತ್ತಿದ್ದಾಗ ಆಯಾಸದಿಂದ ತಲೆತಿರುಗಿ ನೆಲದಮೇಲೆ ಬಿದ್ದುಬಿಟ್ಟರು. ಆ ಕೂಡಲೇ ಆರ್ಯಾಂಬೆಯವರು ‘ಓ ಶಂಕರಾ, ಬಾರಪ್ಪಾ, ನಾನು ಬಿದ್ದುಬಿಟ್ಟಿದ್ದೇನೆ’ ಎಂದು ಹೇಳುತ್ತಾ ಮೂರ್ಛೆಹೋದರು. ಈ ಅಮ್ಮನ ಆರ್ತನಾದವನ್ನು ಕೇಳಿಸಿಕೊಂಡ ಶ್ರೀಶಂಕರರು ಕಾಶಿಯಿಂದ ಕಾಲಟಿಗೆ ಬಂದುಬಿಟ್ಟರು. ಶ್ರೀಶಂಕರರಿಗೆ ಪಾದುಕಾಸಿದ್ಧಿಯೂ ಇದ್ದದ್ದರಿಂದ ಕ್ಷಣಮಾತ್ರದಲ್ಲಿಯೇ ಕಾಲಟಿಗೆ ಬಂದು, ಬಿದ್ದಿದ್ದ ಅಮ್ಮನನ್ನು ನೋಡಿ, ಕಣ್ಣೀರಿಟ್ಟು ಶ್ರೀಶಂಕರರು ತಮ್ಮ ಅಮ್ಮನನ್ನು ತಮ್ಮ ತೊಡೆಯಮೇಲೆ ಇರಿಸಿಕೊಂಡು ಅವರಿಗೆ ಆತ್ಮಜ್ಞಾನೋಪದೇಶವನ್ನು ಮಾಡಿದರಂತೆ.</p><p>ಆರ್ಯಾಂಬೆಯು ಮೃತಳಾದಮೇಲೆ ಅವಳನ್ನು ನೋಡುತ್ತಾ ಶ್ರೀಶಂಕರರು <strong>ಮಾತೃಪಂಚಕ</strong>ವನ್ನು ರಚಿಸಿ, ‘<strong>ಮಾತೃದೇವೋ ಭವ</strong>’ ಎಂಬ ವೇದಸಂದೇಶವನ್ನು ಸಾರ್ಥಕಪಡಿಸಿರುತ್ತಾರೆ. ಅನಂತರ ಶ್ರೀಶಂಕರರೇ ಮಾತೃಸಂಸ್ಕಾರವನ್ನು ಮಾಡಿ, ಮಾತೃಭಕ್ತಿಯಿಂದ ಮಹಾತ್ಮರಾಗಿದ್ದಾರೆ.</p>್ಜ್ಹಓn = <p>ಮಾತೃಭಕ್ತಿಯಲ್ಲಿ ನಾವುಗಳೂ ಶ್ರೀಶಂಕರರನ್ನು ಅನುಸರಿಸೋಣ</p></div>
</html>
