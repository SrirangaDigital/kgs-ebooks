<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಮಾತೃದೇವೋ ಭವ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-1">
		<h1 class="level1-title" epub:type="title"><span class="num">1.</span>ಸನಾತನ ಹಿಂದೂ ಸಂಸ್ಕೃತಿ</h1>
		<p>ನಾವುಗಳು ಭಾರತೀಯರು, ಪವಿತ್ರ ಭಾರತಾಂಬೆಯ ಸುಪುತ್ರರು. ನಮ್ಮದು ಹಿಂದೂ ಸಂಸ್ಕೃತಿ, ನಮ್ಮದು ವೈದಿಕ ಸಂಸ್ಕೃತಿ, ನಮ್ಮದು ಆರ್ಯಸಂಸ್ಕೃತಿ, ನಮ್ಮದು ಸನಾತನ ಸಂಸ್ಕೃತಿ. ಆದ್ದರಿಂದಲೇ ಈ ಸಂಸ್ಕೃತಿಗೆ <strong>ಸನಾತನ ಭಾರತೀಯ ವೈದಿಕ ಹಿಂದೂ ಆರ್ಯ ಸಂಸ್ಕೃತಿ</strong> ಎಂದೇ ಹೆಸರು.</p>
		<p>ನಮ್ಮ ಹಿಂದೂ ಸಂಸ್ಕೃತಿಯು ವೇದಗಳಷ್ಟೇ ಅನಾದಿಯೂ ಅನಂತವೂ ಆಗಿ, ಅಷ್ಟೇ ಪವಿತ್ರವೂ ಆಗಿರುತ್ತದೆ. ಒಬ್ಬ ವ್ಯಕ್ತಿಯಿಂದ, ಅಥವಾ ಒಬ್ಬ ಮಹರ್ಷಿಯಿಂದ ಈ ಸಂಸ್ಕೃತಿಯು ಪ್ರಾರಂಭಗೊಂಡದ್ದಲ್ಲ. ಹಿಂದೂ ಸಂಸ್ಕೃತಿಗೆ ಅನಾದಿಯಾದ ವೇದಗಳೇ ಮೂಲ ಎಂಬುದನ್ನು ನಾವು ಮರೆಯಬಾರದು.</p>
		<p>ಶ್ರೀಮದ್ವಾಲ್ಮೀಕಿರಾಮಾಯಣದ ಸಂಸ್ಕೃತಿಯೇ ನಮ್ಮ ಸನಾತನ ಸಂಸ್ಕೃತಿ. ರಾಮಾಯಣದ ಪಾತ್ರಧಾರಿಗಳೇ ನಮ್ಮ ಹಿಂದೂ ಸಂಸ್ಕೃತಿಗೆ ಆದರ್ಶಪುರುಷರು. ತಂದೆಯಾದ ದಶರಥ, ಪತ್ನಿಯರಾದ ಕೌಸಲ್ಯಾ ಸುಮಿತ್ರಾ ಕೈಕೇಯಿಯರು, ಸುಪುತ್ರರಾದ ಶ್ರೀರಾಮಚಂದ್ರ, ಭರತ, ಲಕ್ಷಢ್ಣ, ಶತ್ರುಘ್ನರು; ಜನಕ ಚಕ್ರವರ್ತಿ, ಗುರುಗಳಾದ ವಸಿಷ್ಠಮಹರ್ಷಿಗಳು—ಇವರೆಲ್ಲರೂ ಹಿಂದೂ ಸಂಸ್ಕೃತಿಗೆ ಕನ್ನಡಿಯಂತೆ ಇರುವ ಮಹಾತ್ಮರುಗಳು. ಇವರೆಲ್ಲರ ಅನ್ಯೋನ್ಯ ಅನುರಾಗ, ಸೌಹಾರ್ದ, ಪ್ರೀತಿವಿಶ್ವಾಸಗಳೇ ಹಿಂದೂ ಸಂಸ್ಕೃತಿಗೆ ಆದರ್ಶವಾಗಿರುತತ್ತದೆ.</p>
		<p>ನಮ್ಮ ಹಿಂದೂ ಸಂಸ್ಕೃತಿಯಲ್ಲಿ ಪುರುಷರಿಗಿರುವಂತೆಯೇ ಸ್ತ್ರೀಯರಿಗೂ ಉಚ್ಚತಮಸ್ಥಾನವು ಇರುತ್ತದೆ; ಅಲ್ಲಾ, ಪುರುಷರಿಗಿಂತಲೂ ಸ್ತ್ರೀಯರಿಗೇ ಹೆಚ್ಚಿನ ಸ್ಥಾನಮಾನಗಳೂ ಗೌರವಗಳೂ ಇರುತ್ತವೆ. ಪುರುಷರಿಗಿಂತಲೂ ಮಾತೆಯರನ್ನೇ ಶ್ರೇಷ್ಠರೆಂದು ಗೌರವಿಸಿ, ಆದರಿಸಿ, ಸತ್ಕರಿಸಿ, ನಮಸ್ಕರಿಸುವ ಸಂಪ್ರದಾಯ ನಮ್ಮದು ಎಂಬುದು ನಮಗೆ ನೆನಪಿರಬೇಕು. ಹೆಂಗಸರನ್ನು ಕೆಲಸದ ಆಳಿನಂತೆ, ಅಥವಾ ಅಡಿಗೆಯವಳೆಂದು ಭಾವಿಸಿ ಕೀಳುದೃಷ್ಟಿಯಿಂದ ನೋಡುವ ಕೀಳುಪದ್ಧತಿ ನಮ್ಮದಲ್ಲ. ಸ್ತ್ರೀಯರು ಎಂದರೆ ಅನ್ನಪೂರ್ಣೇಶ್ವರೀ, ಮಹಾಲಕ್ಷಿಢ್©, ಮಹಾಗೌರೀ, ಲಲಿತಾತ್ರಿಪುರಸುಂದರೀ, ಜಗಜ್ಜನನೀ, ಅಮ್ಮ, ತಾಯಿ, ಮಾತೃಸ್ವರೂಪಿಣೀ, ಮಹಾಪ್ರಕೃತಿ—ಎಂದೆಲ್ಲಾ ಭಾವನೆಯಿಂದ ಗೌರವಿಸುವ ಪವಿತ್ರ ಸಂಸ್ಕೃತಿಯೇ ಹಿಂದೂ ಸಂಸ್ಕೃತಿ. ಯಾವ ಕಾರಣಕ್ಕೂ ಯಾವ ಸಂದರ್ಭದಲ್ಲಿಯೂ ಸ್ತ್ರೀಯರನ್ನು ತಿರಸ್ಕರಿಸದ, ನಿಂದಿಸದ, ಹೀಯಾಳಿಸದ, ಅಗೌರವದಿಂದ ಕಾಣದ ಸಂಸ್ಕೃತಿ ನಮ್ಮದು! ಸ್ತ್ರೀಯರಿಗೆ ಅತ್ಯಂತ ಪೂಜ್ಯಸ್ಥಾನವನ್ನು ಕೊಟ್ಟು ಅವರನ್ನು ಮಾತೃಸ್ವರೂಪಿಣೀ ಎಂದು ಗೌರವಿಸುವ ಸಂಸ್ಕೃತಿಯೇ ಹಿಂದೂ ಸಂಸ್ಕೃತಿ.</p>
		<p class="text-center"><strong>ಹಿಂದುಗಳಾದ ನಾವುಗಳು ಮಾತೃಭಕ್ತರಾಗೋಣ</strong></p>
	</section>
	<section class="level1 numbered" epub:type="chapter" role="doc-chapter" id="id-2">
		<h1 class="level1-title" epub:type="title"><span class="num">2.</span>‘ಮಾತೃದೇವೋ ಭವ’ ಎಂದು ಶ್ರುತಿಯ ಆದೇಶ</h1>
		<p>ಮುಕ್ತಿಗೆ ಸಾಧನವಾದ ಬ್ರಹ್ಮಜ್ಞಾನವನ್ನು ಉಪದೇಶಿಸುವುದಕ್ಕಾಗಿ ವೇದ ವೇದಾಂತಗಳು ಹೊರಟಿವೆ. ಜನ್ಮಮರಣಚಕ್ರದಿಂದ ತಪ್ಪಿಸಿಕೊಳ್ಳುವುದಕ್ಕೇ ಮೋಕ್ಷ ಅಥವಾ ಮುಕ್ತಿ ಎಂದು ಹೆಸರು. ಮುಕ್ತಿಯೇ ಮಾನವಜನ್ಮದ ಹೆಗ್ಗುರಿಯೂ ಆಗಿದೆ. ಇದನ್ನು ಉಪದೇಶಿಸುವುದಕ್ಕಾಗಿ ಹೊರಟಿರುವ ವೇದವು ಮಾನವರಿಗೆ “<strong>ಮಾತೃದೇವೋ ಭವ</strong>” ಎಂದು ಉಪದೇಶಿಸುತ್ತಿದೆ. ಇದು ಕೃಷ್ಣಯಜುರ್ವೇದದ ತೈತ್ತಿರೀಯ ಆರಣ್ಯಕದ ಶೀಕ್ಷಾವಲ್ಲಿಯಲ್ಲಿ ಕಡೆಯಲ್ಲಿ ಬರುವ ಒಂದು ಮಂತ್ರ.</p>
		<p><strong>“ಮಾತೃದೇವೋ ಭವ”. </strong>ಮಾತಾ ಏವ ದೇವಃ ಯಸ್ಯ ಸ ತ್ವಂ ಮಾತೃದೇವಃ, ಭವ. ತಾಯಿಯನ್ನೇ ದೇವರೆಂದು ಭಾವಿಸು—ಎಂದು ಉಪನಿಷತ್ತು ಹೇಳುತ್ತಿದೆ. ಮಾತಾ. ಜನನೀ, ಅಮ್ಮ, ಅಂಬಾ—ಎಲ್ಲಾ ಒಂದೇ. ತಾಯಿಯು ನಮಗೆ ಜನ್ಮವನ್ನು ಕೊಟ್ಟ ಮಹಾತ್ಮಳಲ್ಲವೇ? ನಮಗೆ ಈ ಶರೀರವೆಂಬ ಅದ್ಭುತ ಹಾಗೂ ಅನರ್ಘ್ಯ ಸಂಪತ್ತನ್ನು ಕೊಟ್ಟವಳು ಯಾರು? ಎಂದರೆ, ತಾಯಿ, ಅಥವಾ ಅಮ್ಮ. ಇವಳನ್ನು ದೇವರು ಎಂದು ಭಾವಿಸು, ಪೂಜಿಸು, ಸತ್ಕರಿಸು, ಗೌರವಿಸು, ಸ್ತುತಿಸು, ನಮಸ್ಕರಿಸು ಎಂದು ಶ್ರುತಿಯು ಹೇಳುತ್ತಿದೆ. ಇದು ಶ್ರುತಿಯ ಎಂದರೆ ವೇದದ ಆಜ್ಞೆ; ನೆನಪಿರಲಿ.</p>
		<p>ಪುರಾಣಗಳಲ್ಲಿ ನೂರಾರು ದೇವರುಗಳನ್ನು ಆರಾಧಿಸಬೇಕೆಂದು ಹೇಳಿದೆ, ಅದರಂತೆ ಲೋಕದಲ್ಲಿಯೂ ನಾವು ನೂರಾರು ದೇವತೆಗಳನ್ನು ಆರಾಧಿಸುತ್ತಲೂ ಇದ್ದೇವೆ, ದಿಟ, ಇದಾವುದೂ ಸುಳ್ಳಲ್ಲ; ಆದರೆ ಮಕ್ಕಳಿಗೆ ಮೊದಲನೆಯ ಗುರುವೆಂದರೆ ತಾಯಿಯೇ ಅಲ್ಲವೇ? ದೇವರಿಲ್ಲದೇ ನಾವಿರಬಹುದು, ಆದರೆ ತಾಯಿಯೇ ಇಲ್ಲದಿದ್ದರೆ ಯಾರು ತಾನೆ ಇರಲು ಸಾಧ್ಯ? ಈ ಮನುಷ್ಯಲೋಕಕ್ಕೆ ಬರುವಂತೆ ನಮ್ಮನ್ನು ಜನಿಸಿರುವವಳು ತಾಯಿಯೇ ಅಲ್ಲವೇ? ಅಮ್ಮ ಎಂದರೆ ಅಮ್ಮನೇ.</p>
		<p>ಎಷ್ಟೇ ದೊಡ್ಡ ಪಂಡಿತನಾಗಿರಬಹುದು, ರಾಷ್ಟ್ರಪತಿಯೇ ಆಗಿರಬಹುದು, ಮಹರ್ಷಿಗಳೇ ಆಗಿರಬಹುದು, ಏಕೆ? ಜ್ಞಾನಿಪುಂಗವನಾದ ಸಂನ್ಯಾಸಿಯೇ ಆಗಿರಬಹುದು. ಆದರೆ ಅವರಿಗೆ ಜನ್ಮವನ್ನು ಕೊಟ್ಟವರಾರು? ಎಂದರೆ ನೇರವಾದ ಉತ್ತರ ‘ತಾಯಿ’! ಆದ್ದರಿಂದಲೇ ಇವರೆಲ್ಲರೂ ತಾಯಿಗೆ ನಮಸ್ಕಾರವನ್ನು ಮಾಡಲೇಬೇಕಲ್ಲವೇ? ಮಾತೃವು ನಮಗೆ ಈ ಮಾನವಶರೀರವನ್ನೇ ಕೊಡದಿದ್ದರೆ ನಾವೇನೂ ಮಾಡಲು ಸಾಧ್ಯವೇ ಆಗುತ್ತಿರಲಿಲ್ಲ. ಈಗ ನಾನು ದೊಡ್ಡ ಪಂಡಿತೋತ್ತಮನಾಗಿ ಅಥವಾ ದೊಡ್ಡ್ ಶ್ರೀಮಂತನಾಗಿ ಮೆರೆಯುತ್ತಿರಬೇಕಾದರೆ, ನನಗೆ ಈ ಶರೀರವು ಬೇಕಲ್ಲವೇ? ಈ ಶರೀರವನ್ನು ನನಗೆ ಕರುಣಿಸಿದವಳು ಯಾರು? ಎಂದರೆ ಅಮ್ಮ. ಮಾತೃವಿಗೆ ಮಾತೃವೇ ಸಾಟಿ. ಆದ್ದರಿಂದಲೇ ವೇದವು ಮಾನವರಿಗೆ “<strong>ಮಾತೃದೇವೋ ಭವ</strong>” ಎಂದು ಹೆಮ್ಮೆಯಿಂದ ಆಜ್ಞಾಪಿಸುತ್ತಿದೆ.</p>
		<p class="text-center"><strong>‘ಮಾತೃದೇವೋ ಭವ’ ಎಂಬ ಸಂದೇಶವನ್ನು ನಾವು ಪಾಲಿಸೋಣ</strong></p>
	</section>
	<section class="level1 numbered" epub:type="chapter" role="doc-chapter" id="id-3">
		<h1 class="level1-title" epub:type="title"><span class="num">3.</span>ಮಾತಾ ಪೂರ್ವರೂಪಮ್</h1>
		<p>ತಾಯಿ ಮತ್ತು ತಂದೆ—ಇವರಿಬ್ಬರೂ ಮಕ್ಕಳಿಗೆ ಸಮಾನವಾಗಿ ಪೂಜ್ಯರೇ ಆಗಿರುತ್ತಾರೆ. ತಾಯಿಯಿಲ್ಲದೇ ತಂದೆಯಿಲ್ಲ, ತಂದೆಯಿಲ್ಲದೇ ತಾಯಿಯೂ ಇಲ್ಲ. ತಾಯಿತಂದೆಯರಿಬ್ಬರೂ ಗಾಡಿಯ ಎರಡು ಚಕ್ರಗಳಂತೆ ಇರುತ್ತಾರೆ. ಹೀಗಾಗಿ ಇವರಿಬ್ಬರಲ್ಲಿ ಯಾರು ಮೊದಲು? ಯಾರು ಆಮೇಲೆ? ಯಾರು ಪ್ರಧಾನ? ಯಾರು ಗೌಣ? ಎಂದು ಹೇಳುವುದು ಸರಿಯಲ್ಲ. ಆದರೂ ಈ ಗ್ರಂಥವು ‘ಅಮ್ಮ’ನನ್ನು ಕುರಿತದ್ದಾದ್ದರಿಂದ ಇಲ್ಲಿ <strong>ಅಮ್ಮನಿಗೇ ಪ್ರಥಮಸ್ಥಾನ, ಅಮ್ಮನನ್ನೇ ಪ್ರಧಾನವೆಂದು ತಿಳಿಯಬೇಕು</strong>.</p>
		<p>ಈ ಅಭಿಪ್ರಾಯವನ್ನು ತೈತ್ತಿರೀಯದ ಶೀಕ್ಷಾವಲ್ಲಿಯು ನಮಗೆ ಹೀಗೆ ಹೇಳುತ್ತಿದೆ:</p>
		<p><strong>ಮಾತಾ ಪೂರ್ವರೂಪಮ್। ಪಿತೋತ್ರರೂಪಮ್। ಪ್ರಜಾ ಸಂಧಿಃ। ಪ್ರಜನನ ಸಂಧಾನಮ್। ಇತ್ಯಧಿಪ್ರಜಮ್</strong></p>
		<p>ಮಾತೃವು ಪೂರ್ವರೂಪ, ಪಿತೃವು ಉತ್ತರರೂಪ, ಪ್ರಜೆಯೇ ಸಂಧಿ, ಪ್ರಜನನವೇ ಸಂಧಾನ; ಇದು ಅಧಿಪ್ರಜೋಪಾಸನೆಯು.</p>
		<p>ಸಂಸಾರದಲ್ಲಿ ಅಮ್ಮ, ಅಪ್ಪ, ಅಣ್ಣ, ತಂಗಿ, ಅಳಿಯ, ಮಗಳು, ಮಗ, ಸೊಸೆ, ಮೊಮ್ಮಕ್ಕಳು—ಎಲ್ಲರೂ ಇರುತ್ತಾರೆ, ದಿಟ; ಒಂದು ಅವಿಭಕ್ತ ಕುಟುಂಬದಲ್ಲಿ ಎಲ್ಲರೂ ಮುಖ್ಯವೇ, ಎಲ್ಲರಿಗೂ ಒಂದೊಂದು ಅಸಾಧಾರಣವಾದ ಸ್ಥಾನಮಾನವು ಇದ್ದೇ ಇರುತ್ತದೆ. ಯಾರಿಲ್ಲದಿದ್ದರೂ ಆ ಕುಟುಂಬಕ್ಕೆ ಬೆಲೆ ಇರುವುದಿಲ್ಲ ಎಂಬುದು ದಿಟವೇ; ಆದರೆ ತಾಯೇ ಮೂಲಬೇರು. ತಾಯಿಯೇ ಬೀಜ, ತಾಯಿಯೇ ಮೊದಲನೆಯವಳು, ತಾಯಿಯಿಂದಲೇ ಆ ಸಂಸಾರವು ನಿಂತಿದೆ, ತಾಯಿಗೇ ಆದ್ಯಸ್ಥಾನವು.</p>
		<p>ಆದ್ದರಿಂದಲೇ ತೈತ್ತಿರೀಯ ಶ್ರುತಿಯು <strong>ಮಾತಾ ಪೂರ್ವರೂಪಮ್</strong> ಎಂದು ಹೇಳಿ, ಅನಂತರ <strong>ಪಿತೋತ್ತರರೂಪಮ್</strong> ಎಂದು ಉಪದೇಶಿಸುತ್ತಿದೆ. <strong>ತಾಯಿ ಮೊದಲು, ತಂದೆ ಅನಂತರ</strong>. ಈ ಮಾತನ್ನು ತಂದೆಯೂ ಒಪ್ಪಿಕೊಳ್ಳುತ್ತಾನಲ್ಲವೇ? ವೇದಕ್ಕೆ ಮತ್ತೊಂದು ಹೆಸರೇ <strong>ಶ್ರುತಿ</strong> ಎಂದು. <strong>ಶ್ರುತಿ</strong> ಶಬ್ದವೂ ಸ್ತ್ರೀಲಿಂಗದಲ್ಲಿರುತ್ತದೆ. ಅಂದರೆ ಮಾತೃಸ್ವರೂಪಿಣಿಯೇ ಆಗಿರುವ ಶ್ರುತಿಯೂ ಕೂಡ ಗೌರವದಿಂದ <strong>ಮಾತಾ ಪೂರ್ವರೂಪಮ್</strong> ಎಂದು ಮಾನನವರಿಗೆ ಉಪದೇಶಿಸುತ್ತಿದೆ. ಆದ್ದರಿಂದ ನಾವುಗಳು ತಾಯಿತಂದೆ ಇಬ್ಬರನ್ನೂ ಗೌರವಿಸಲೇಬೇಕು. ಅವರಿಬ್ಬರಲ್ಲಿ ತಾಯಿಯನ್ನು ಮೊದಲು ಗೌರವಿಸಬೇಕು. ಏಕೆಂದರೆ ಅವಳು ಅಮ್ಮನಲ್ಲವೇ? ಅಮ್ಮನೆಂದರೆ ಅಮ್ಮನೇ. ಅಮ್ಮನ ಸ್ಥಾನವು ಅಪ್ಪನಿಗೆ ಎಂದಿಗೂ ಬರಲಾರದಲ್ಲವೇ?</p>
		<p class="text-center"><strong>ನಾವುಗಳು ಮಾತೃವಿಗೆ ಪ್ರಥಮಸ್ಥಾನವನ್ನು ಕೊಡಬೇಕು</strong></p>
	</section>
	<section class="level1 numbered" epub:type="chapter" role="doc-chapter" id="id-4">
		<h1 class="level1-title" epub:type="title"><span class="num">4.</span>ಶ್ರೀಶಂಕರಾಚಾರ್ಯಕೃತಂ “ಮಾತೃಪಂಚಕಮ್”</h1>
		<p>ಶ್ರೀಶಂಕರರ ತಾಯಿ ಆರ್ಯಾಂಬೆಯು ಮೃತಳಾದಾಗ, ಶ್ರೀಶಂಕರರು ತಮ್ಮ ತಾಯಿಯ ಆ ದೇಹವನ್ನು ನೋಡುತ್ತಾ ದುಃಖಪಡುತ್ತಾರೆ. ತಮ್ಮ ಮಾತೃ ಭಕ್ತಿಯನ್ನೂ, ಕೃತಜ್ಞತೆಯನ್ನೂ, ತಮ್ಮ ಅಂತರಂಗದ ಅಳಲನ್ನೂ ಶ್ರೀಶಂಕರರು ಈ <strong>"ಮಾತೃಪಂಚಕ"</strong>ದಲ್ಲಿ ತೋರಿಸಿರುತ್ತಾರೆ. ಇದರ ಅರ್ಥವನ್ನು ಮುಂದಿನ ಪುಟಗಳಲ್ಲಿ ತಿಳಿಸಿರುತ್ತದೆ.</p>
		<p class="verse">ಆಸ್ತಾ ತಾವದಿಯಂ ಪ್ರಸೂತಿಸಮಯೇ ದುರ್ವಾರಶೂಲವ್ಯಥಾ<br/> ನೈರುಚ್ಯಂ ತನುಶೋಷಣಂ ಮಲಮಯೀ ಶಯ್ಯಾ ಚ ಸಾಂವತ್ಸರೀ।<br/>ಏಕಸ್ಯಾಪಿ ನ ಗರ್ಭಭಾರಭರಣಕ್ಲೇಶಸ್ಯ ಯಸ್ಚಾಕ್ಷಮೋ<br/> ದಾತುಂ ನಿಷ್ಕೃತಿಮುನ್ನತೋಽಪಿ ತನಯಃ ತಸ್ಯೈ ಜನನ್ಯೈ ನಮಃ ॥೧॥</p>
		<p class="verse">ಗುರುಕುಲಮುಪಸೃತ್ಯ ಸ್ವಪ್ನಕಾಲೇ ತು ದೃಷ್ಟ್ವಾ<br/> ಯತಿಸಮುಚಿತವೇಷಂ ಪ್ರಾರುದೋ ಮಾಂ ತ್ವಮುಚ್ಚೈಃ ।<br/>ಗುರುಕುಲಮಥ ಸರ್ವಂ ಪ್ರಾರುದತ್ತೇ ಸಮಕ್ಷಮ್<br/> ಸಪದಿ ಚರಣಯೋಸ್ತೇ ಮಾತುರಸ್ತು ಪ್ರಣಾಮಃ ॥೨॥</p>
		<p class="verse">ನ  ದತ್ತಂ ಮಾತಸ್ತೇಂ ಮರಣಸಮಯೇ ತೋಯಮಪಿ ವಾ<br/> ಸ್ವಧಾ ವಾ ನೋ ದೇಯಾ ಮರಣದಿವಸೇ ಶ್ರಾದ್ಧವಿಧಿನಾ ।<br/> ನ ಜಪ್ತೋ ಮಾತಸ್ತೇ ಮರಣಸಮಯೇ ತಾರಕಮನುಃ<br/> ಅಕಾಲೇ ಸಂಪ್ರಾಪ್ತೇ ಮಯಿ ಕುರು ದಯಾಂ ಮಾತರತುಲಾಮ್ ॥೩॥</p>
		<p class="verse">ಮುಕ್ತಾಮಣಿಸ್ತ್ವಂ ನಯನಂ ಮಮೇತಿ<br/>  ರಾಜೇತಿ ಜೀವೇತಿ ಚಿರಂ ಸುತ ತ್ವಮ್ ।<br/>ಇತ್ಯುಕ್ತವತ್ಯಾಸ್ತವ ವಾಚಿ ಮಾತಃ<br/> ದದಾಮ್ಯಹಂ ತಂಡುಲಮೇವ ಶುಷ್ಕಮ್ ॥೪॥</p>
		<p class="verse">ಅಂಬೇತಿ ತಾತೇತಿ ಶಿವೇತಿ ತಸ್ಮಿನ್<br /> ಪ್ರಸೂತಿಕಾಲೇ ಯದವೋಚ ಉಚ್ಚೈಃ।<br /> ಕೃಷ್ಣೇತಿ ಗೋವಿಂದ ಹರೇ ಮುಕುಂದೇತ್ಯಹೋ<br/>ಜನನ್ಯೈ ರಚಿತೋಽಯ ಮಂಜಲಿಃ ॥೫॥</p>
		<p class="text-center"><strong>ಈ ಸ್ತೋತ್ರವನ್ನು ಪ್ರತಿದಿನವೂ ಹೇಳಬೇಕು</strong></p>
	</section>
	<section class="level1 numbered" epub:type="chapter" role="doc-chapter" id="id-5">
		<h1 class="level1-title" epub:type="title"><span class="num">5.</span>ನಮಸ್ಕಾರವೊಂದೇ ನಿಷ್ಕೃತಿ</h1>
		<p class="verse">ಆಸ್ತಾ ತಾವದಿಯಂ ಪ್ರಸೂತಿಸಮಯೇ ದುರ್ವಾರಶೂಲವ್ಯಥಾ<br/> ನೈರುಚ್ಯಂ ತನುಶೋಷಣಂ ಮಲಮಯೀ ಶಯ್ಯಾ ಚ ಸಾಂವತ್ಸರೀ।<br/>ಏಕಸ್ಯಾಪಿ ನ ಗರ್ಭಭಾರಭರಣಕ್ಲೇಶಸ್ಯ ಯಸ್ಚಾಕ್ಷಮೋ<br/> ದಾತುಂ ನಿಷ್ಕೃತಿಮುನ್ನತೋಽಪಿ ತನಯಃ ತಸ್ಯೈ ಜನನ್ಯೈ ನಮಃ ।।</p>
		<p><strong>ಪದಚ್ಛೇದ :</strong> ಆಸ್ತಾಂ ತಾವತ್ ಇಯಂ ಪ್ರಸೂತಿಸಮಯೇ ದುರ್ವಾರ ಶೂಲವ್ಯಥಾ, ನೈರುಚ್ಯಂ ತನುಶೋಷಣಂ ಮಲಮಯೀ ಶಯ್ಯಾ ಚ ಸಾಂವತ್ಸರೀ, ಏಕಸ್ಯ ಅಪಿ ನ ಗರ್ಭಭಾರ ಭರಣಕ್ಲೇಶಸ್ಯ ಯಸ್ಯ ಅಕ್ಷಮಃ, ದಾತುಮ್ ನಿಷ್ಕೃತಿಮ್ ಉನ್ನತಃ ಅಪಿ ತನಯಃ ತಸ್ಯೈ ಜನನ್ಯೈ ನಮಃ ।।</p>
		<p><strong>ಅನ್ವಯಾರ್ಥ : ತಾವತ್</strong> = ಮೊಟ್ಟಮೊದಲಿಗೆ, <strong>ಪ್ರಸೂತಿಸಮಯೇ</strong> = ಹೆರಿಗೆಯ ಸಮಯದಲ್ಲಿ, <strong>ದುರ್ವಾರಶೂಲವ್ಯಥಾ ಇಯಂ</strong> = ಸಹಿಸಿಕೊಳ್ಳುವುದಕ್ಕೆ ಆಗದಂಥ ಈ ನೋವು, <strong>ಆಸ್ತಾಂ</strong> = ಒಂದು ಕಡೆ ಇರಲಿ; ಇನ್ನು, <strong>ನೈರುಚ್ಯಂ</strong> = ಗರ್ಭಿಣಿಯಾಗಿದ್ದ ಸಮಯದಲ್ಲಿ ಊಟವೂ ರುಚಿರುಚಿಯಾಗಿ ಸಂತೋಷವಾಗಿ ಸೇರುವುದಿಲ್ಲ; <strong>ತನು ಶೋಷಣಂ</strong> = ಶರೀರದಲ್ಲಿ ಆಯಾಸ ಸುಸ್ತು, <strong>ಚ</strong> = ಮತ್ತು, <strong>ಸಾಂವತ್ಸರೀ</strong> = ಸುಮಾರು ಒಂದು ವರ್ಷಕಾಲ, <strong>ಮಲಮಯೀ ಶಯ್ಯಾ</strong> = ಮಲಮೂತ್ರಗಳಿಂದ ಒದ್ದೆಯಾಗುವ ಹಾಸಿಗೆ ಅಥವಾ ಸುಪ್ಪತ್ತಿಗೆ, <strong>ಗರ್ಭಧಾರಣಕ್ಲೇಶಸ್ಯ</strong> = ಹೀಗೆ, ಗರ್ಭವನ್ನು ಧರಿಸಿದಾಗಿನಿಂದ ಹೆರಿಗೆಯಾಗುವವರೆಗೂ ಒಂದೊಂದೂ ಕಷ್ಟವನ್ನು ಅಥವಾ ಕ್ಲೇಶವನ್ನು, <strong>ನಿಷ್ಕೃತಿಂ</strong> = ತೀರಿಸುವುದಕ್ಕೆ, <strong>ದಾತುಂ</strong> = ಈ ಋಣವನ್ನು ತೀರಿಸುವುದಕ್ಕೆ, <strong>ಉನ್ನತಃ ಅಪಿ</strong> = ಎಷ್ಟೇ ದೊಡ್ಡಹುದ್ದೆಯಲ್ಲಿದ್ದು ಎಷ್ಟೇ ದೊಡ್ಡವನಾಗಿದ್ದರೂ, <strong>ತನಯಃ</strong> = ಮಗನು, <strong>ನ ಕ್ಷಮಃ</strong> = ಸಮರ್ಥನಾಗಲಾರನೋ, <strong>ತಸ್ಯೈ</strong> = ಅಂಥ, <strong>ಜನನ್ಯೈ</strong> = ತಾಯಿಗೆ, <strong>ನಮಃ</strong> = ನಮಸ್ಕಾರ.</p>
		<p><strong>ತಾತ್ಪರ್ಯಾರ್ಥ :</strong> ತಾಯಿಯು ಗರ್ಭಿಣಿಯಾದಾಗಿನಿಂದ ಹೆರಿಗೆಯಾಗುವ ವರೆಗೂ ಮಗನಿಗಾಗಿ ತುಂಬಾ ಕಷ್ಟಗಳನ್ನು ಅನುಭವಿಸುತ್ತಾ ಆ ಗರ್ಭವನ್ನು ಧರಿಸಿಕೊಂಡಿರುತ್ತಾಳೆ. ಊಟವು ಸರಿಯಾಗಿ ಸೇರುವುದಿಲ್ಲ, ಯಾವಾಗಲೂ ಸುಸ್ತು, ಹಾಸಿಗೆಯೆಲ್ಲ ಮಲ ಮೂತ್ರ ವಾಂತಿ, ರಕ್ತದಿಂದ ಒದ್ದೆಯಾಗಿ, ಅಲ್ಲಿಯೇ ಆ ತಾಯಿಯು ಮಲಗಿಕೊಂಡಿರುತ್ತಾಳಲ್ಲ. ಈ ಕಷ್ಟಗಳಲ್ಲಿ ಯಾವುದೊಂದನ್ನೂ ಉತ್ತನಾದ ಪುತ್ರನೂ ತೀರಿಸಲಾರನು. ಅಂಥ ಅಮ್ಮನಿಗೆ ಒಂದೇ ನಿಷ್ಕೃತಿ, ಕೃತಜ್ಞತೆಯೆಂದರೆ ನಮಸ್ಕಾರ. ಅಮ್ಮ ನಿನಗೆ ನಮೋ ನಮಃ.</p>
		<p class="text-center"><strong>ನಮಸ್ಕಾರದಿಂದ ತಾಯಿಯನ್ನು ಸಂತೋಷಪಡಿಸಬೇಕು</strong></p>
	</section>
	<section class="level1 numbered" epub:type="chapter" role="doc-chapter" id="id-6">
		<h1 class="level1-title" epub:type="title"><span class="num">6.</span>ತಾಯಿಯ ಪುತ್ರವಾತ್ಸಲ್ಯ</h1>
		<p class="verse">ಗುರುಕುಲಮುಪಕೃತ್ಯ ಸ್ವಪ್ನಕಾಲೇ ತು ದೃಷ್ಟಾ<br/> ಯತಿಸಮುಚಿತವೇಷಂ ಪ್ರಾರುದೋ ಮಾಂ ತ್ವಮುಚ್ಚೈಃ।<br/>ಗುರುಕುಲಮಥ ಸರ್ವಂ ಪ್ರಾರುದತ್ತೇ ಸಮಕ್ಷಮ್<br/> ಸಪದಿ ಚರಣಯೋಸ್ತೇ ಮಾತುರಸ್ತು ಪ್ರಣಾಮಃ ॥೨॥</p>
		<p><strong>ಪದಚ್ಛೇದ :</strong> ಗುರುಕುಲಮ್ ಉಪಸೃತ್ಯ ಸ್ವಪ್ನಕಾಲೇ ತು ದೃಷ್ಟ್ವಾ ಯತಿ ಸಮುಚಿತವೇಷಮ್ ಪ್ರಾರುದಃ ಮಾಂ ತ್ವಂ ಉಚ್ಚೈಃ, ಗುರುಕುಲಂ ಅಥ ಸರ್ವಂ ಪ್ರಾರುದತ್ ತೇ ಸಮಕ್ಷಂ ಸಪದಿ ಚರಣಯೋಃ ತೇ ಮಾತಃ ಅಸ್ತು ಪ್ರಣಾಮಃ ॥</p>
		<p><strong>ಅನ್ವಯಾರ್ಥ : ಸ್ವಪ್ನಕಾಲೇ</strong> = ಅಮ್ಮಾ, ನಿನ್ನ ಸ್ವಪ್ನದಲ್ಲಿ, <strong>ಯತಿಸಮುಚಿತ ವೇಷಂ ಪುತ್ರಂ ಮಾಂ</strong> = ಸಂನ್ಯಾಸಿಯ ವೇಷಧಾರಿಯಾಗಿದ್ದ ನಿನ್ನ ಮಗನನ್ನು ಅಂದರೆ ನನ್ನನ್ನು, <strong>ದೃಷ್ಟಾನ್</strong> = ನೀನು ಕಂಡು, <strong>ಗುರುಕುಲಂ</strong> = ಗುರುಕುಲಕ್ಕೆ, <strong>ಉಪಸೃತ್ಯ</strong> = ಹೋಗಿ, <strong>ತ್ವಂ</strong> = ನೀನು, <strong>ಉಚ್ಚೈಃ</strong> = ಗಟ್ಟಿಯಾಗಿ, <strong>ಪ್ರಾರುದಃ</strong> = ಅತ್ತುಬಿಟ್ಟೆಯಲ್ಲ, ಆಗ, <strong>ತೇ ಸಮಕ್ಷಂ</strong> = ನಿನ್ನ ಕಣ್ಣೆದುರಿಗೆ, <strong>ಸರ್ವಂ</strong> = ಇಡೀ, <strong>ಗುರುಕುಲಂ</strong> = ಗುರುಕುಲವೇ, <strong>ಪ್ರಾರುದತ್</strong> = ಗಟ್ಟಿಯಾಗಿ ರೋದನಮಾಡಿತಲ್ಲ, <strong>ಸಪದಿ</strong> = ಈಗ, <strong>ಮಾತಃ</strong> = ಅಮ್ಮಾ, <strong>ತೇ</strong> = ನಿನ್ನ, <strong>ಚರಣಯೋಃ</strong> = ಪಾದಗಳಲ್ಲಿ, <strong>ಮೇ ಪ್ರಣಾಮಃ ಅಸ್ತು</strong> = ನನ್ನ ಇದೋ ಭಕ್ತಿಪೂರ್ವಕ ಪ್ರಣಾಮಗಳು.</p>
		<p><strong>ತಾತ್ಪರ್ಯಾರ್ಥ :</strong> ಆರ್ಯಾಂಬೆಯು ಒಮ್ಮೆ ತನ್ನ ಕನಸಿನಲ್ಲಿ ಶಂಕರನು ಸಂನ್ಯಾಸಿ ವೇಷಧಾರಿಯಾಗಿದ್ದದ್ದನ್ನು ಕಂಡು, ಗುರುಕುಲಕ್ಕೆ ಹೋಗಿ ಅಲ್ಲಿ ಗೊಳೋ ಎಂದು ಗಟ್ಟಿಯಾಗಿ ಅತ್ತಿದ್ದಳಂತೆ, ಅದನ್ನು ಕಂಡು ಆ ಗುರುಕುಲವೇ ದುಃಖದಿಂದ ಅತ್ತುಬಿಟ್ಟಿತಂತೆ. ಅದನ್ನು ಅಮ್ಮನು ಶಂಕರನಿಗೆ ಎಂದೇ ಹೇಳಿದ್ದರಂತೆ, ಅಂದರೆ ತನ್ನ ಮಗನು ಸಂನ್ಯಾಸಿಯಾಗುವುದು ಆರ್ಯಾಂಬೆಗೆ ಇಷ್ಟವಿರಲಿಲ್ಲ ಎಂಬುದು ಇದರಿಂದ ತಿಳಿಯುತ್ತದೆಯಲ್ಲವೇ? ಆದರೆ ಈಗ ತನ್ನ ಪುತ್ರನು ಸಂನ್ಯಾಸಿಯಾಗಿಯೇ ಬಿಟ್ಟಿದ್ದಾನಲ್ಲವೇ? ಮೃತಳಾದ ತನ್ನ ತಾಯಿಯನ್ನು ನೋಡಿದಾಗ ಶ್ರೀಶಂಕರರಿಗೆ ಈಗ ಅದೆಲ್ಲಾ ನೆನಪು ಬರುತ್ತಿದೆ. ಸರಿ, ಅಮ್ ನಿನ್ನ ಪುತ್ರವಾತ್ಸಲ್ಯಕ್ಕೆ ನಾನು ಧನ್ಯ. ಇದೋ ಈಗ ನಾನು ನಿನ್ನ ಚರಣಗಳಿಗೆ ಭಕ್ತಿ ಪ್ರಣಾಮಗಳನ್ನು ಅರ್ಪಿಸುತ್ತಿದ್ದೇನೆ. ತಾಯಿಯೆಂದರೆ ಪ್ರೀತಿ ಹಾಗೂ ವಾತ್ಸಲ್ಯಗಳ ಸಾಗರಗಳೇ ಅಲ್ಲವೇ ?</p>
		<p class="text-center"><strong>ವಾತ್ಸಲ್ಯದ ಸಾಕಾರಮೂರ್ತಿಯಾದ ಅಮ್ಮನಿಗೆ ನಮಸ್ಕಾರಮಾಡಬೇಕು</strong></p>
		</section>
		<section class="level1 numbered" epub:type="chapter" role="doc-chapter" id="id-7">
		<h1 class="level1-title" epub:type="title"><span class="num">7.</span>ತಾಯಿಗೆ ಮಗನ ಕರ್ತವ್ಯ</h1>
		<p class="verse">ನ ದತ್ತಂ ಮಾತಸ್ತೇ ಮರಣಸಮಯೇ ತೋಯಮಪಿ ವಾ<br/> ಸ್ವಧಾ ವಾ ನೋ ದೇಯಾ ಮರಣದಿವಸೇ ಶ್ರಾದ್ಧವಿಧಿನಾ ।<br/>ನ ಜಪ್ತೋ ಮಾತಸ್ತೇ ಮರಣಸಮಯೇ ತಾರಕಮನುಃ<br/> ಅಕಾಲೇ ಸಂಪ್ರಾಪ್ತೇ ಮಯಿ ಕುರು ದಯಾಂ ಮಾತರತುಲಾಮ್ ॥೩॥</p>
		<p><strong>ಪದಚ್ಛೇದ :</strong> ನ ದತ್ತಂ ಮಾತಃ ತೇ ಮರಣಸಮಯೇ ತೋಯಮ್ ಅಪಿ ವಾ ಸ್ವಧಾ ವಾ ನೋ ದೇಯಾ ಮರಣದಿವಸೇ ಶ್ರಾದ್ಧವಿಧಿನಾ, ನ ಜಪ್ತಃ ಮಾತಃ ತೇ ಮರಸಮಯೇ ತಾರಕಮನುಃ ಅಕಾಲೇ ಸಂಪ್ರಾಪ್ತೇ ಮಯಿ ಕುರು ದಯಾಂ ಮಾತಃ ಅತುಲಾಮ್ ।।</p>
		<p><strong>ಅನ್ವಯಾರ್ಥ : ಮಾತಃ</strong> = ಪೂಜ್ಯಳಾದ ಅಮ್ಮನೇ, <strong>ಮಯಿ ಅಕಾಲೇ ಸಂಪ್ರಾಪ್ತೇ ಸತಿ</strong> = ನಾನು ಕಾಲಮಿಂಚಿದ ಮೇಲೆ ಇಲ್ಲಿಗೆ ಬಂದಿರುವುದರಿಂದ, ಎಂದರೆ, ಅಮ್ಮಾ, ನೀನು ಮೃತಳಾದ ಮೇಲೆ ನಾನು ಇಲ್ಲಿಗೆ ಬಂದಿರುವುದರಿಂದ, <strong>ಮಾತಃ</strong> = ಅಮ್ಮ, <strong>ತೇ</strong> = ನಿನಗೆ, <strong>ಮರಣಸಮಯೇ</strong> = ಸಾಯುವ ಸಮಯದಲ್ಲಿ, <strong>ತೋಯಮ್ ಅಪಿ ವಾ</strong> = ನಿನ್ನ ಬಾಯಿಗೆ ನೀರನ್ನೂ ಕೂಡ, <strong>ನ ದತ್ತಂ</strong> = ನಾನು ಕೊಡಲು ಸಾಧ್ಯವಾಗಲಿಲ್ಲ. <strong>ವಾ</strong> = ಮತ್ತು, <strong>ಶ್ರಾದ್ಧವಿಧಿನಾ</strong> = ಶ್ರಾದ್ಧದ ವಿಧಿಯಂತೆ, <strong>ಮರಣದಿವಸೇ</strong> = ನಿನ್ನ ಮರಣದ ದಿನದಂದು, <strong>ಸ್ವಧಾ ನೋ ದೇಯಾ</strong> = ನನ್ನಿಂದ ಸ್ವಧೆಯೂ ಕೊಡಲ್ಪಡಲಿಲ್ಲ. <strong>ಮಾತಃ</strong> = ಅಮ್ಮಾ, <strong>ತೇ</strong> = ನಿನ್ನ, <strong>ಮರಣಸಮಯೇ</strong> = ಮರಣಸಮಯದಲ್ಲಿ, <strong>ತಾರಕಮನುಃ</strong> = ರಾಮ ರಾಮ ಎಂಬ ಶ್ರೀರಾಮನ ತಾರಕಮಂತ್ರವು, <strong>ನ ಜಪ್ತಃ</strong> = ನನ್ನಿಂದ ಜಪಿಸಲ್ಪಡಲಿಲ್ಲ. ಹೀಗಾಗಿ ಅಮ್ಮಾ, <strong>ಮಯಿ</strong> = ನನ್ನಲ್ಲಿ, <strong>ಅತುಲಾಂ</strong> = ಹೆಚ್ಚಿನ, <strong>ದಯಾಂ</strong> = ಕರುಣೆಯನ್ನು, <strong>ಕುರು</strong> = ತೋರಿಸಮ್ಮಾ!</p>
		<p><strong>ತಾತ್ಪರ್ಯಾರ್ಥ :</strong> ಮೃತಳಾಗಿದ್ದ ಅಮ್ಮನನ್ನು ನೋಡಿ ಶ್ರೀಶಂಕರರು ದುಃಖದಿಂದ ಈ ಮಾತುಗಳನ್ನು ಆಡಿದ್ದಾರೆ: ಅಮ್ಮಾ, ತಾಯಿಯು ಸಾಯುತ್ತಿರುವಾಗ ಮಗನು ಅಮ್ಮನ ಬಾಯಿಗೆ ಗಂಗಾನೀರನ್ನು ಹಾಕಬೇಕು. ಆದರೆ ನಾನು ನಿನ್ನ ಬಾಯಿಗೆ ನೀರನ್ನೂ ಹಾಕಲಾಗಲಿಲ್ಲವಲ್ಲ; ಶ್ರಾದ್ಧವಿಧಿಯಿಂದ ನಿನಗೆ ನಾನು ಪಿಂಡವನ್ನು ಹಾಕಲು ಆಗದಂತಿದೆಯಲ್ಲ, ಏಕೆಂದರೆ ನಾನೀಗ ಸಂನ್ಯಾಸಿಯಾಗಿರುತ್ತೇನೆ. ಅಮ್ಮಾ, ಮರಣಕಾಲದಲ್ಲಿ ಮಗನು ತಾಯಿಗೆ ಬಲಗಿವಿಯಲ್ಲಿ ರಾಮ, ರಾಮ ಎಂಬ ತಾರಕಮಂತ್ರವನ್ನು ಹೇಳಬೇಕು. ಆದರೆ ನಾನು ಅದನ್ನೂ ಮಾಡಲಾಗಲಿಲ್ಲ. ಅಮ್ಮಾ, ಅಮ್ಮಾ, ಅಮ್ಮಾ, ಅಮ್ಮಾ—ಎಂದು ಮಾತ್ರ ಈಗ ಜಪಿಸುತ್ತಾ ಇದ್ದೇನೆ. ಅಮ್, ನನ್ನನ್ನು ಕ್ಷಮಿಸಮ್ಮ!</p>
		<p class="text-center"><strong>ಕೃತಜ್ಞತೆಯಿಂದ ತಾಯಿಯನ್ನು ಸ್ಮರಿಸುತ್ತಿರಬೇಕು</strong></p>
	  </section>
		<section class="level1 numbered" epub:type="chapter" role="doc-chapter" id="id-8">
		<h1 class="level1-title" epub:type="title"><span class="num">8.</span>ಅಮ್ಮನ ಅಕ್ಕರೆಯ ಮಾತುಗಳಿವು!</h1>
		<p class="verse">ಮುಕ್ತಾಮಣಿಸ್ತನ್ಂ ನಯನಂ ಮಮೇತಿ<br/> ರಾಜೇತಿ ಜೀವೇತಿ ಚಿರಂ ಸುತ ತ್ವಮ್।<br/>ಇತ್ಯುಕ್ತವತ್ಯಾಸ್ತವ ವಾಚಿ ಮಾತಃ<br/> ದದಾಮ್ಯಹಂ ತಂಡುಲಮೇವ ಶುಷ್ಕಮ್ ॥೪॥</p>
		<p><strong>ಪದಚ್ಛೇದ :</strong> ಮುಕ್ತಾಮಣಿಃ ತ್ವಂ ನಯನಂ ಮಮ ಇತಿ ರಾಜಾ ಇತಿ ಜೀವ ಇತಿ ಚಿರಂ ಸುತ ತ್ವಂ ಇತಿ ಉಕ್ತವತ್ಯಾಃ ತವ ವಾಚಿ ಮಾತಃ ದದಾಮಿ ಅಹಂ ತಂಡುಲಂ ಏವ ಶುಷ್ಕಮ್ ॥</p>
		<p><strong>ಅನ್ವಯಾರ್ಥ : ತ್ವಂ</strong> = ಮಗುವೇ, ನೀನು, <strong>ಮಮ</strong> = ನನ್ನ, <strong>ಮುಕ್ತಾಮಣಿ</strong> = ಮುತ್ತಿನಮಣಿ, ನೀನು ನನ್ನ ರತ್ನ, <strong>ಮಮ</strong> = ನನ್ನ, ನಯನಂ = ಕಣ್ಣು, <strong>ಇತಿ</strong> = ಎಂದು, <strong>ತ್ವಂ ರಾಜಾ ಇತಿ</strong> = ನೀನು ನನ್ನ ರಾಜ ಎಂದು, <strong>ತ್ವಂ</strong> = ನೀನು, <strong>ಸುತ</strong> = ಎಲೈ ಮುದ್ದುಮಗನೇ, <strong>ಚಿರಂ ಜೀವ ಇತಿ</strong> = ನೂರುವರ್ಷಗಳ ವರೆಗೆ, ಬಹಳ ವರ್ಷಗಳವರೆಗೆ, <strong>ಜೀವ</strong> = ಬದುಕಿರು ನನ್ನ ಚಿನ್ನ ಎಂದು ಮುಂತಾಗಿ, <strong>ಉಕ್ತವತ್ಯಾಃ</strong> = ಹೇಳುತ್ತಾ ನನ್ನನ್ನು ಮುದ್ದಿನಿಂದ ಸಾಕಿರುವಂಥ, <strong>ತವ</strong> = ನಿನ್ನ, <strong>ವಾಚಿ</strong> = ಬಾಯಿಗೆ, <strong>ಅಹಂ</strong> = ನಾನು, <strong>ಶುಷ್ಕಮ್</strong> = ಒಣಗಿದ, <strong>ತಂಡುಲಮ್ ಏವ</strong> = ಅಕ್ಕಿಕಾಳನ್ನು ಮಾತ್ರವೇ, <strong>ದದಾಮಿ</strong> = ಹಾಕುತ್ತಿದ್ದೇನಲ್ಲಾ! ಅಯ್ಯೋ! ಏನಿದು ದುಃಖದ ವಿಪರ್ಯಾಸ!</p>
		<p><strong>ತಾತ್ಪರ್ಯಾಥರ್ :</strong> ತಾಯಿಯು ತನ್ನ ಮಗನನ್ನು “ನನ್ನ ಚಿನ್ನ, ನನ್ನ ರನ್ನ, ನನ್ನ ಬಂಗಾರ,ನನ್ನ ಕಣ್ಣು, ರಾಜ, ಪುಟ್ಟು, ನೀನು ನೂರುವರ್ಷಗಳ ಕಾಲ ಸುಖವಾಗಿ ಬಾಳು ಕಂದ”—ಮುಂತಾದ ಮಧುರವಾದ ಮಾತುಗಳಿಂದದ ಮುದ್ದಾಗಿ ಸಾಕಿರುತ್ತಾಳೆ. ಯಾವ ಬಾಯಿನಿಂದ, ಅಮ್ಮ ನೀನು ನನ್ನನ್ನು ಇಷ್ಟೊಂದು ಪ್ರೀತಿಯಿಂದ ಹೊಗಳಿ, ಮುದ್ದುಮುದ್ದಾದ ಪ್ರೀತಿಯ ಮಾತುಗಳಿಂದ ಆಟವಾಡಿಸಿ ಕೊಂಡಾಡಿದ್ದೀಯೋ, ಅಂಥ ನಿನ್ನ ಬಾಯಿಗೆ ನಾನೀಗ ಬರೀ ಅಕ್ಕಿಕಾಳನ್ನು ಹಾಕುವಂತಾಯಿತಲ್ಲಾ! ಅಯ್ಯೋ, ವಿಧಿವಿಲಾಸವೇ? ಶ್ರೀಶಂಕರರು ತಮ್ಮ ತಾಯಿಯ ಮೃತದೇಹವನ್ನು ಕಂಡು ಕೊನೆಯಲ್ಲಿ ಅವಳ ಬಾಯಿಗೆ ಅಕ್ಕಿ ಕಾಳನ್ನು ಹಾಕುವಾಗ ಅತ್ಯಂತ ದುಃಖದಿಂದ ಈ ಮೇಲೀನ ಮಾತುಗಳನ್ನು ಹೇಳಿ ಕಣ್ಣೀರನ್ನು ಇಟ್ಟಿರುತ್ತಾರೆ. ತಾಯಿಯ ಋಣವನ್ನು ಎಂಥ ಪಂಡಿತನೂ, ಎಂಥ ಶ್ರೀಮಂತನೂ ತೀರಿಸಲಾರನು. ಇನ್ನು ಸಂನ್ಯಾಸಿಯಾದ ನನ್ನ ಪಾಡು ಏನು? ಎಂದು ಶ್ರೀಶಂಕರರು ಇಲ್ಲಿ ಹೇಳಿದ್ದಾರೆ.</p>
		<p class="text-center"><strong>ಅಕ್ಕರೆಯ ಅಮ್ಮನಿಗೆ ಯಾವಾಗಲೂ ಕೃತಜ್ಞನಾಗಿರಬೇಕು</strong></p>
	  </section>
		<section class="level1 numbered" epub:type="chapter" role="doc-chapter" id="id-9">
		<h1 class="level1-title" epub:type="title"><span class="num">9.</span>ಅಮ್ಮನಿಗೆ ಕೃತಜ್ಞತೆಯ ಅಂಜಲಿ</h1>
		<p class="verse">ಅಂಬೇತಿ ತಾತೇತಿ ಶಿವೇತಿ ತಸ್ಮಿನ್<br/> ಪ್ರಸೂತಿಕಾಲೇ ಯದವೋಚ ಉಚ್ಚೈಃ।<br/>ಕೃಷ್ಣೇತಿ ಗೋವಿಂದ ಹರೇ ಮುಕುಂದೇತ್ಯಹೋ<br/>ಜನನ್ಯೈ ರಚಿತೋಽಯ ಮಂಜಲಿಃ ॥೫॥</p>
		<p><strong>ಪದಚ್ಛೇದ :</strong>ಅಂಬಾ ಇತಿ ತಾತ ಇತಿ ಶಿವ ಇತಿ ತಸ್ಮಿನ್ ಪ್ರಸೂತಿಕಾಲೇ ಯತ್ ಅವೋಚಃ ಉಚ್ಚೈಃ ಕೃಷ್ಣ ಇತಿ ಗೋವಿಂದ ಹರೇ ಮುಕುಂದ ಇತಿ ಅಹೋ ಜನನ್ಯೈ ರಚಿತಃ ಅಯಮ್ ಅಂಜಲಿಃ  ॥</p>
		<p><strong>ಅನ್ವಯಾರ್ಥ : ತಸ್ಮಿನ್ ಪ್ರಸೂತಿಕಾಲೇ</strong> = ಆ ಕಷ್ಟವಾದ ಪ್ರಸೂತಿಸಮಯದಲ್ಲಿ, ಪ್ರಸವವೇದನೆಯನ್ನು ತಡೆದುಕೊಳ್ಳಲಾರದೇ, <strong>ಅಂಬಾ ಇತಿ</strong> = ಅಮ್ಮಾ ಎಂದು, <strong>ತಾತ ಇತಿ</strong> = ಅಪ್ಪ ಎಂದು, <strong>ಶಿವ ಇತಿ</strong> = ಶಿವ ಎಂದು, <strong>ಕೃಷ್ಣ ಗೋವಿಂದ ಹರೇ ಮುಕುಂದ ಇತಿ</strong> = ಕೃಷ್ಣಾ, ಗೋವಿಂದ, ಹರೀ, ಮುಕುಂದಾ ಎಂದು, <strong>ಉಚ್ಚೈಃ </strong> = ಗಟ್ಟಿಯಾಗಿ, <strong>ಯತ್</strong>= ಏನನ್ನು, <strong>ಅವೋಚಃ</strong>= ನೀನು ಹೇಳುತ್ತಿದ್ದೆಯೋ, <strong>ಜನನ್ಯೈ</strong>= ಅಮ್ಮ ಅಂಥ ನಿನಗೆ, <strong>ಅಹೋ</strong>= ಅಯ್ಯೋ!, <strong>ಅಯಮ್ ಅಂಜಲಿಃ</strong>= ಈ ನನ್ನ ಅಂಜಲಿಬದ್ಧವಾದ ನಮಸ್ಕಾರಗಳು, <strong>ರಚಿತಃ</strong>= ನಿನಗಾಗಿ ಸಮರ್ಪಿತವಾಗಲಿ.</p>
		<p><strong>ತಾತ್ಪರ್ಯಾರ್ಥ :</strong> ಆ ಹೆರಿಗೆಯ ಸಮಯದಲ್ಲಿ ತಾಯಿಗೆ ಉಂಟಾಗುವ ಆ ಪ್ರಸವವೇದನೆಯನ್ನು ಯಾವ ಶಬ್ಜಗಳಿಂದಲೂ ವರ್ಣಿಸಲು ಸಾಧ್ಯವಿಲ್ಲ. ಆ ನೋವನ್ನು ತಡೆದುಕೊಳ್ಳಲಾಗದೇ ತಾಯಿಯಾದವಳು ಅಮ್ಮ, ಅಪ್ಪ, ಅಯ್ಯೋ ಭಗವಂತ, ದೇವರೇ ಎಲ್ಲಿದ್ದೀಯಪ್ಪಾ, ಕೃಷ್ಣಾ, ನಾರಾಯಣಾ, ಹರೀ, ಗೋವಿಂದಾ, ನರಸಿಂಹ, ಆಗಲ್ಲಪ್ಪ, ಸ್ವಾಮೀ ನೀನೇ ನನಗೆ ಗತಿ ಕಣಪ್ಪಾ—ಎಂದು ಮುಂತಾಗಿ ಗಟ್ಟಿಯಾಗಿ ಕೂಗುತ್ತಾ ಇದ್ದಳಲ್ಲ. ಅದಕ್ಕೆಲ್ಲ ಈಗ ಮಗನು ಪ್ರತಿಯಾಗಿ ಕೊಡಬಹುದಾದ ಒಂದೇ ಒಂದು ವಸ್ತು ಎಂದರೆ ಅಂಜಲಿಸಮೇತವಾದ ನಮಸ್ಕಾರಗಳು. ಅಮ್ಮಾ, ನನ್ನನ್ನು ಹೆರುವಾಗ ನೀನು ಎಷ್ಟೊಂದು ಸಂಕಟದಿಂದ, ನೋವಿನಿಂದ ಆ ದೇವರುಗಳನ್ನೆಲ್ಲ ಗಟ್ಟಿಯಾಗಿ ಕೂಗುತ್ತಾ ಸ್ಮರಿಸಿಕೊಳ್ಳುತ್ತಿದ್ದೆ; ಅದಕ್ಕೆಲ್ಲ ನನ್ನ ನಿಷ್ಕೃತಿಯೆಂದರೆ ನಮಸ್ಕಾರಮಾತ್ರ. ಅಮ್ಮಾ, ನಿನಗೆ ನನ್ನ ಅಂಜಲಿಬದ್ಧವಾದ ಇದೋ ನಮಸ್ಕಾರಗಳು! ನನ್ನ ಅಪರಾಧಗಳನ್ನು ಕ್ಷಮಿಸಿಬಿಡಮ್ಮಾ.</p>
		<p class="text-center"><strong>ತಾಯಿಗೆ ಎಂದೆಂದೂ ದ್ರೋಹವನ್ನು ಮಾಡಬಾರದು</strong></p>
  </section>
		<section class="level1 numbered" epub:type="chapter" role="doc-chapter" id="id-10">
		<h1 class="level1-title" epub:type="title"><span class="num">10.</span>ದೇವಕೃತ ದೇವೀ ಸ್ತೋತ್ರಮ್</h1>
		<p><strong>“ದುರ್ಗಾಸಪ್ತಶತೀ”</strong>ಗ್ರಂಥವು ದೇವೀ ಉಪಾಸಕರಿಗೆ ಸಿದ್ಧಿಸಾದರವಾಗಿರುತ್ತದೆ. ಇದರಲ್ಲಿ ಬಂದಿರುವ <strong>ದೇವಕೃತದೇವೀ ಸ್ತೋತ್ರ</strong>ವನ್ನು ಪ್ರತಿದಿನವೂ ಶ್ರದ್ಧೆಯಿಂದ ಪಾರಾಯಣಮಾಡಿದವರಿಗೆ ದೇವಿಯ ಅನುಗ್ರಹವು ಉಂಟಾಗುತ್ತದೆ.</p>
		<p class="verse">ನಮೋ ದೇವ್ಯೈ ಮಹಾದೇವ್ಯೈ ಶಿವಾಯೈ ಸತತಂ ನಮಃ।<br/>ನಮಃ ಪ್ರಕೃತ್ಯೈ ಭದ್ರಾಯೈ ನಿಯತಾಃ ಪ್ರಣತಾಃ ಸ್ಮ ತಾಮ್ ॥</p>
		<p class="verse">ಕಲ್ಯಾಣ್ಯೈ ಪ್ರಣತಾಂ ವೃದ್ಧ್ಯೈ ಸಿದ್ಧ್ಯೈ ಕುರ್ಮೋ ನಮೋ ನಮಃ ।<br />ನೈಋತ್ಯೈ ಭೂಭೃತಾ ಲಕ್ಷ್ಯೈ ಶರ್ಮಾಣ್ಯೈ ತೇ ನಮೋ ನಮಃ ॥</p>
		<p class="verse">ಅತಿ ಸೌಮ್ಯಾತಿರುದ್ರಾಯೈ ನತಾಸ್ತಸ್ಯೈ ನಮೋ ನಮಃ ।<br />ನಮೋ ಜಗತ್ ಪ್ರತಿಷ್ಠಾಯೈ ದೇವ್ಯೈ ಕೃತ್ಯೈ ನಮೋ ನಮಃ ॥</p>
		<p class="verse">ಯಾ ದೇವೀ ಸರ್ವಭೂತೇಷು ವಿಷ್ಣುಮಾಯೇತಿ ಶಬ್ದಿತಾ ।<br />ನಮಸ್ತಸ್ಯೈ ನಮಸ್ತಸ್ಯೈ ನಮಸ್ತಸ್ಯೈ ನಮೋ ನಮಃ ॥</p>
		<p class="verse">ಯಾ ದೇವೀ ಸರ್ವಭೂತೇಷು ಚೇತನೇತ್ಯಧೀಯತೇ ।<br />ನಮಸ್ತಸ್ಯೈ ನಮಸ್ತಸ್ಯೈ ನಮಸ್ತಸ್ಯೈ ನಮೋ ನಮಃ ॥</p>
		<p class="verse">ಯಾ ದೇವೀ ಸರ್ವಭೂತೇಷು ಬುದ್ಧಿರೂಪೇಣ ಸಂಸ್ಥಿತಾ ।<br />ನಮಸ್ತಸ್ಯೈ ನಮಸ್ತಸ್ಯೈ ನಮಸ್ತಸ್ಯೈ ನಮೋ ನಮಃ ॥</p>
		<p class="verse">ಯಾ ದೇವೀ ಸರ್ವಭೂತೇಷು ಶಕ್ತಿರೂಪೇಣ ಸಂಸ್ಥಿತಾ ।<br />ನಮಸ್ತಸ್ಯೈ ನಮಸ್ತಸ್ಯೈ ನಮಸ್ತಸ್ಯೈ ನಮೋ ನಮಃ ॥</p>
		<p class="verse">ಯಾ ದೇವೀ ಸರ್ವಭೂತೇಷು ಶಾಂತಿರೂಪೇಣ ಸಂಸ್ಥಿತಾ ।<br />ನಮಸ್ತಸ್ಯೈ ನಮಸ್ತಸ್ಯೈ ನಮಸ್ತಸ್ಯೈ ನಮೋ ನಮಃ ॥</p>
		<p class="verse">ಯಾ ದೇವೀ ಸರ್ವಭೂತೇಷು ಲಕ್ಷ್ಮೀರೂಪೇಣ ಸಂಸ್ಥಿತಾ ।<br />ನಮಸ್ತಸ್ಯೈ ನಮಸ್ತಸ್ಯೈ ನಮಸ್ತಸ್ಯೈ ನಮೋ ನಮಃ ॥</p>
		<p class="verse">ಯಾ ದೇವೀ ಸರ್ವಭೂತೇಷು ಮಾತೃರೂಪೇಣ ಸಂಸ್ಥಿತಾ ।<br />ನಮಸ್ತಸ್ಯೈ ನಮಸ್ತಸ್ಯೈ ನಮಸ್ತಸ್ಯೈ ನಮೋ ನಮಃ ॥</p>
		<p class="verse"><strong>ಭಕ್ತಿಯಿಂದ ಈ ಸ್ತೋತ್ರವನ್ನು ಪಾರಾಯಣಮಾಡಬೇಕು ॥</strong></p>
	</section>
		<section class="level1 numbered" epub:type="chapter" role="doc-chapter" id="id-11">
		<h1 class="level1-title" epub:type="title"><span class="num">11.</span>ಗಣೇಶನ ಮಾತೃಭಕ್ತಿ</h1>
		<p>ಎಲ್ಲರಿಗೂ ‘ಅಮ್ಮ’ ಎಂದರೆ ಪ್ರೀತಿಯು ಇದ್ದೇ ಇರುತ್ತದೆ. ಏಕೆಂದರೆ ಅವಳು ‘ಅಮ್ಮ’ ಅಲ್ಲವೇ? ಹೀಗೆಯೇ ‘ಪುತ್ರ’ ಎಂದರೆ ಅಮ್ಮನಿಗೂ ಅಷ್ಟೇ ಪ್ರೀತಿಯೂ ಇರುತ್ತದೆ. ಹೀಗೆ ತಾಯಿ ಮಗನಿಗೂ ಪರಸ್ಪರ ಪ್ರೀತಿ ವಿಶ್ವಾಸಗಳು ಇದ್ದೇ ಇರುತ್ತವೆ. ಇದು ಸಹಜಗುಣ. ಆದರೆ ಗಣೇಶನಿಗೂ ಗೌರಿಗೂ ವಿಶೇಷವಾದ ಮಾತೃಭಕ್ತಿಯೂ ಪುತ್ರವಾತ್ಸಲ್ಯವೂ ಇತ್ತು ಎಂದು ನಮ್ಮಲ್ಲಿ ನಂಬಿಕೆ. ಏಕೆಂದರೆ, ಈ ಕೆಳಗಿನ ಶ್ಲೋಕವನ್ನು ನೋಡೋಣ:</p>
		<p class="verse">ಅಗಜಾನನ ಪದ್ಮಾರ್ಕಂ ಗಜಾನನಮಹರ್ನಿಶಮ್।<br/>ಅನೇಕದಂ ತಂ ಭಕ್ತಾನಾಮ್ ಏಕದಂತಮುಪಾಸ್ಮಹೇ||</p>
		<p><strong>ಭಾವಾರ್ಥ :</strong>ಅಗ + ಜಾ + ಆನನ + ಪದ್ಮ + ಅರ್ಕಂ = ಪರ್ವತರಾಜನ ಪುತ್ರಿಯಾದ ಪಾರ್ವತಿಯ ಮುಖವೆಂಬ ಪದ್ಮಕ್ಕೆ ಸೂರ್ಯನಂತಿರುವ, ಆನೆಯ ಮುಖವನ್ನುಳ್ಳಂಥ, ತನ್ನ ಭಕ್ತರಿಗೆ ಸಕಲ ಫಲಗಳನ್ನೂ ಕೊಡುವಂಥ, ಒಂದೇ ಹಲ್ಲನ್ನು ಉಳ್ಳಂಥ ಗಣೇಶನನ್ನು ನಾವು ಉಪಾಸನೆಮಾಡುತ್ತೇವೆ.</p>
		<p>ಇದು ಗಣಪತಿಯನ್ನು ನಮಸ್ಕರಿಸುವ ಸುಂದರವಾದ ಶ್ಲೋಕ. ಇದರಲ್ಲಿ ಗಣೇಶನ ಮಾತೃಭಕ್ತಿಯನ್ನೂ ಗೌರಿಯ ಪುತ್ರವಾತ್ಸಲ್ಯವನ್ನೂ ಸುಂದರವಾಗಿ, ಕಾವ್ಯಶೈಲಿಯಿಂದ ತಿಳಿಸಿರುತ್ತದೆ. ಹೇಗೆಂದರೆ:</p>
		<p>ಪಾರ್ವತಿಯು ಹಿಮವಂತಪರ್ವತರಾಜನ ಮಗಳು; ಇದನ್ನು ಇಲ್ಲಿ ‘<strong>ಅಗಜಾ</strong>’ ಎಂದು ಹೇಳಿದೆ. <strong>‘ಗ’</strong> ಎಂದರೆ ‘<strong>ಗಚ್ಛತಿ ಇತಿ ಗಃ</strong>’ ಹಸು. ಹುಲ್ಲನ್ನು ತಿನ್ನುತ್ತಾ ಹೋಗುತ್ತಾ ಇರುವ ಪ್ರಾಣಿಗೆ ‘<strong>ಗಃ</strong>’ ಎಂದು ಹೆಸರು. ಇನ್ನು <strong>ನ ನಃ ಅನಃ</strong> ಎಂದರೆ ಹೋಗದೇ ಇರುವಂಥ ವಸ್ತು. ಅದೇ ಪರ್ವತ. <strong>ಅಗಾತ್ ಜಾಯತೇ ಇತಿ ಅಗಜಾ</strong> ಎಂದರೆ, ಅಗದಿಂದ ಎಂದರೆ ಪರ್ವತದಿಂದ ಹುಟ್ಟಿದವಳು. ಅವಳೇ ಪಾರ್ವತಿಯು. <strong>ಅಗಜಾಯಾಃ ಆನನಂ ಅಗಜಾನನಂ ;</strong> ಪಾರ್ವತಿಯ ಮುಖ. <strong>ಅಗಜಾನನ ಪದ್ಮಂ</strong> = ಪಾರ್ವತಿಯ ಮುಖಕಮಲ. ಇದಕ್ಕೆ <strong>ಅರ್ಕಂ</strong> ಎಂದರೆ ಸೂರ್ಯನಂತಿರುವವನು ಎಂದರ್ಥ.</p>
		<p><strong>ತಾತ್ಪರ್ಯಾಥರ್</strong>: ಪಾರ್ವತಿಯ ಮುಖವು ಕಮಲವಾದರೆ ಗಣಪತಿಯು ಅದನ್ನು ಅರಳಿಸುವಂಥ ಅರ್ಕನಂತಿರುತ್ತಾನೆ. ಎಂದರೆ ಗಣಪತಿಯನ್ನು ನೋಡಿದ ಕೂಡಲೇ ಪಾರ್ವತಿಯ ಮುಖವು ಅರಳುತ್ತಿತ್ತು. ಇಂಥ ಮಾತೃಭಕ್ತನಾದ ಗಣೇಶನಿಗೆ ಅನಂತಾನಂತ ನಮಸ್ಕಾರಗಳು.</p>
		<p class="text-center"><strong>ತಾಯಿಯನ್ನು ಸಂತೋಷಪಡಿಸುವವನೇ ಸತ್ ಪುತ್ರನು ಎಂದು ತಿಳಿಯಬೇಕು</strong></p>
		</section>
			<section class="level1 numbered" epub:type="chapter" role="doc-chapter" id="id-12">
		<h1 class="level1-title" epub:type="title"><span class="num">12.</span>ವಾಚಕರಿಗೆ ಕಿವಿಮಾತು</h1>
		<p>ಪ್ರಿಯ ವಾಚಕರೇ, ನಿಮ್ಮೆಲ್ಲರಿಗೂ ನನ್ನ ಪ್ರೀತಿಯ ವಂದನೆಗಳು. ನಾವುಗಳು ಹಿಂದಿನ ಜನ್ಮದಲ್ಲಿ ಮಾಡಿರುವ ಪುಣ್ಯದ ಫಲವಾಗಿ ಈ ಜನ್ಮದಲ್ಲಿ ಪವಿತ್ರವಾದ ಈ ಭಾರತರಾಷ್ಟ್ರದಲ್ಲಿ ಹುಟ್ಟಿರುತ್ತೇವೆ. ನಾವುಗಳು ಭಾರತಮಾತೆಯ ಹೆಮ್ಮೆಯ ಸುಪುತ್ರರು ಎಂಬುದನ್ನು ನಾವುಗಳು ಮರೆಯಬಾರದು. ನಾವು ಯಾವ ರಾಷ್ಟ್ರಕ್ಕೇ ಅಥವಾ ವಿದೇಶಕ್ಕೇ ಹೋದರೂ ‘<strong>ನಾವು ಭಾರತಾಂಬೆಯ ಹಿರಿಮೆಯ ಮಕ್ಕಳು</strong>’ ಎಂದು ಹೆಮ್ಮೆಯಿಂದ ಹೇಳಿಕೊಳ್ಳೋಣ. ಮತ್ತು ಸಾಧ್ಯವಾದಷ್ಟೂ ಈ ಕೆಳಗಿನ ಸಂಕಲ್ಪವನ್ನು ಮಾಡಿಕೊಂಡು ಅದರಂತೆ ಅನುಷ್ಠಾನಮಾಡೋಣ :</p>
		<ol>
			<li>ನಮ್ಮ ಮಾತಾಪಿತೃಗಳನ್ನು ಗೌರವಿಸುತ್ತಾ ಅವರನ್ನು ಸಂತೋಷಪಡಿಸೋಣ.</li>
			<li>ವಿಶೇಷವಾಗಿ ನಮ್ಮ ತಾಯಂದಿರನ್ನು ಪ್ರೀತಿಯಾಗಿ ನೋಡಿಕೊಳ್ಳೋಣ.</li>
			<li>ತಾಯಿಯ ಮನಸ್ಸನ್ನು ಯಾವ ಕಾರಣಕ್ಕೂ ನೋಯಿಸದಿರೋಣ.</li>
			<li>ತಾಯಿಯ ಸೇವೆಯಿಂದ ಸಕಲ ಸೌಭಾಗ್ಯಗಳೆಂದು ಭಾವಿಸೋಣ.</li>
			<li>ತಾಯಿತಂದೆಯರನ್ನು ವೃದ್ಧಾಶ್ರಮಗಳಿಗೆ ಅಟ್ಟುವುದು ಬೇಡ.</li>
			<li>ಮಾತಾಪಿತೃಗಳೆಂದರೆ ಪ್ರತ್ಯಕ್ಷ ದೇವರೆಂದೇ ಭಾವಿಸೋಣ.</li>
			<li>ಮುತ್ತು ಕೊಡುವವಳು ಬಂದಕೂಡಲೇ ತುತ್ತು ಕೊಟ್ಟವಳನ್ನು ಮರೆಯಬಾರದು.</li>
			<li>ಪರರ ಸ್ತ್ರೀಯರನ್ನು ಕಾಮುಕದೃಷ್ಟಿಯಿಂದ ನೋಡಲೇಬಾರದು.</li>
			<li>ಬೇರೆ ಸ್ತ್ರೀಯರನ್ನೂ ‘ಮಾತೃ’ಭಾವನೆಯಿಂದಲೇ ನೋಡೋಣ.</li>
			 <li>ಚಿಕ್ಕ ಹೆಣ್ಣುಮಕ್ಕಳನ್ನು ತಂಗಿ ಭಾವನೆಯಿಂದ ನೋಡೋಣ.</li>
			 <li>ಎಲ್ಲಾ ಸ್ತ್ರೀಯರನ್ನೂ ‘ಅನ್ನಪೂರ್ಣೇಶ್ವರೀ’ ಎಂದೇ ಭಾವಿಸೋಣ.</li>
			 <li>ದಂಪಿಗಳನ್ನು ಪಾರ್ವತೀಪರಮೇಶ್ವರರೆಂದೇ ಭಾವಿಸೋಣ.</li>
			 <li>ವೃದ್ಧರಾದ ಸ್ತ್ರೀಯರಿಗೆ ಕೈಯಲ್ಲಾದ ಸಹಾಯವನ್ನು ಮಾಡೋಣ.</li>
			 <li>ಸ್ತ್ರೀಯರ ಬಗ್ಗೆ ಅನುಕಂಪೆ ಪ್ರೀತಿಯನ್ನು ಬೆಳೆಸಿಕೊಳ್ಳೋಣ.</li>
			 <li>ದಂಪತಿಗಳಲ್ಲಿ ಅನ್ಯೋನ್ಯ ಪ್ರೀತಿವಿಶ್ವಾಸಗಳನ್ನು ಉಂಟುಮಾಡೋಣ.</li>
			 <li>ವೃದ್ಧರಾದ ತಂದೆತಾಯಿಯರ ಸೇವೆಯನ್ನು ಮಾಡುತ್ತಿರೋಣ.</li>
			 <li>ನಮ್ಮ ಧರ್ಮಪತ್ನಿಯನ್ನು ಕುಟುಂಬಲಕ್ಷಿಢ್ಯೆಂದೇ ಭಾವಿಸೋಣ.</li>
			 <li>ನಮ್ಮ ಪತ್ನಿಯ ಮನಸ್ಸನ್ನು ನೋಯಿಸದಂತೆ ನೋಡಿಕೊಳ್ಳೋಣ.</li>
			<li>ಸ್ತ್ರೀಯರಿಗೆ ಸಮಾಜದಲ್ಲಿ ಹೆಚ್ಚಿನ ಸ್ಥಾನವು ಸಿಕ್ಕುವಂತೆ ಮಾಡೋಣ.</li>
			<li>ಸಕಲಸ್ತ್ರೀಯರನ್ನೂ <strong>‘ಮಹಾಲಕ್ಷ್ಮೀ'</strong> ಎಂದೇ ಭಕ್ತಿಯಿಂದ ನೋಡೋಣ.</li>
		</ol>
		<p class="text-center"><strong>ನಾವೆಲ್ಲರೂ ಸ್ತ್ರೀಯರನ್ನು ತಾಯಿಯೆಂದೇ ಗೌರವಿಸಬೇಕು</strong></p>
		</section>
</body>
</html>
