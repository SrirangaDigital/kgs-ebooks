<?xml version="1.0"?>
<html>
  <div><p>೮. ಗೃಹಿಣೀ ಗೃಹಮುಚ್ಯತೇ</p><p>‘ಮನೆ’ ಎಂದರೆ ಎಲ್ಲರೂ ಇರುತ್ತಾರೆ; ಆದರೆ ‘ಗೃಹಿಣೀ’ ಎಂಬುವವಳು ಇದ್ದಾಗಲೇ ಅದು ‘ಮನೆ’ ಎಂದಾಗುತ್ತದೆ. ಅದು ಹೇಗೆಂದರೆ:</p>್ಜರ್ = <p>ನ ಗೃಹಂ ಗೃಹಮಿತ್ಯಾಹುಃ “ಗೃಹಿಣೀ ಗೃಹ”ಮುಚ್ಯತೇ।<br/>ಗೃಹಂ ತು ಗೃಹಿಣೀಹೀನಂ ಕಾಂತಾರಾದತಿರಿಚ್ಯತೇಖ್<strong>ಭಾವಾರ್ಥ</strong>: ಗೃಹ, ಮನೆ ಎಂದರೆ, ಬರೀ ಕಲ್ಲು ಕಬ್ಬಿಣ ಸಿಮೆಂಟ್ ಗಳಿಂದ ಮಾಡಿದ ಕಟ್ಟಡವಲ್ಲ, ಮತ್ತೇನೆಂದರೆ ‘ಗೃಹಿಣಿಯೇ ಮನೆ’ ಎಂದು ಹಿರಿಯರು ಹೇಳುತ್ತಾರೆ. ಏಕೆಂದರೆ ಗೃಹಿಣಿಯು ಇಲ್ಲದ ಮನೆಯು ಕಾಡಿಗಿಂತಲೂ ಕೆಟ್ಟದ್ದಾಗಿರುತ್ತದೆ.</p><p>ಇದೊಂದು ಪ್ರಸಿದ್ಧವಾದ ನೀತಿಶ್ಲೋಕ. ಮನೆಯು ಎಷ್ಟೇ ದೊಡ್ಡದಾಗಿದ್ದು ಎಷ್ಟೇ ಸುಂದರವಾಗಿರಬಹುದು. ಅದು ಮಾರ್ಬಲ್ ನಿಂದಲೇ ತಯಾರಾಗಿರುವ ಅರಮನೆಯೇ ಆಗಿರಬಹುದು. ಆ ಅರಮನೆಯಲ್ಲಿ ಬರೀ ಪುರುಷರುಗಳು ಮಾತ್ರ ವಾಸವಾಗಿದ್ದು, ಅಲ್ಲಿ ಒಬ್ಬ ಗೃಹಿಣಿಯೂ ಇಲ್ಲವಾದರೆ ಅದು ‘ಮನೆ’ ಎನಿಸುವುದಿಲ್ಲ. ಏಕೆಂದರೆ ಗೃಹಿಣಿಯಾದವಳು ಮನೆಯಲ್ಲಿರುವ ವಸ್ತುಗಳನ್ನೆಲ್ಲ ವ್ಯವಸ್ಥಿತವಾಗಿರುವಂತೆ ನೋಡಿಕೊಳ್ಳುತ್ತಾಳೆ. ಗೃಹಿಣಿಯು ಎಂದರೆ ಗೃಹಲಕ್ಷಿಢ್ಯು ಗೃಹವನ್ನು ಶೃಂಗರಿಸುತ್ತಾ ಆ ಮನೆಗೆ ತಾನೇ ಶೃಂಗಾರವೂ ಆಗಿರುತ್ತಾಳೆ.</p><p>ಮನೆಗೆ ಬಂದವರಿಗೆ ಪ್ರೀತಿಯಿಂದ ಆತಿಥ್ಯವನ್ನು ಮಾಡುವವಳು ಎಂದರೆ ಗೃಹಿಣಿಯೇ ಅಲ್ಲವೇ? ಅಕ್ಕಿ, ಕಾಳು, ಬೇಳೆಗಳಿಗೆ ಹುಳ ಹುಪ್ಪಟೆಗಳು ಬಾರದಂತೆ ನೋಡಿಕೊಳ್ಳುವವಳೂ ಗೃಹಿಣಿಯೇ ಅಲ್ಲವೇ? ಮನೆಯಲ್ಲಿ ಸಾರಿಸಿ, ರಂಗವಲ್ಲಿಯಿಂದ ಶೃಂಗರಿಸುವವಳೂ ಗೃಹಿಣಿಯೇ ಅಲ್ಲವೇ? ಮನೆಯಲ್ಲಿ ಇರುವ ಮಾವ, ಗಂಡ, ಮಕ್ಕಳು, ಆಳುಕಾಳುಗಳಿಗೆಲ್ಲ ಸಂತೋಷವನ್ನು ಉಂಟುಮಾಡುವವಳೂ ಗೃಹಿಣಿಯೇ ಅಲ್ಲವೇ? ಮಕ್ಕಳು, ಮೊಮ್ಮಕ್ಕಳಿಗೆಲ್ಲ ಶೃಂಗರಿಸಿ, ತಾನೂ ಮಹಾಲಕ್ಷಿಢ್ಯಂತೆ ತನ್ನನ್ನೂ ಶೃಂಗರಿಸಿಕೊಂಡು ಎಲ್ಲರಿಗೂ ಆನಂದವನ್ನು ಉಂಟುಮಾಡುವವಳೂ ಗೃಹಿಣಿಯೇ ಅಲ್ಲವೇ? ಆದ್ದರಿಂದಲೇ ಹಿರಿಯರು “<strong>ಗೃಹಿಣೀ ಗೃಹಮುಚ್ಯತೇ</strong>”; ‘ಗೃಹಿಣಿಯೇ ಗೃಹ’ ಎಂದು ಕರೆಯುತ್ತಾರೆ. ಆ ಮನೆಯಲ್ಲಿ ಗೃಹಿಣಿಯೇ ಎಂದರೆ ಕುಟುಂಬಿನಿಯೇ ಎಂದರೆ ಪತ್ನಿಯೇ ಇಲ್ಲ ಎಂದಾದರೆ ಅದು ಕಾಡಿಗಿಂತಲೂ ನಿಕೃಷ್ಟವಾಗಿಬಿಡುತ್ತದೆ. ಅಂದರೆ, ಗೃಹಿಣಿಯು ಇಲ್ಲದ ಮನೆ ಎಂದರೆ ಅದೊಂದು ಕಾಡಿಗೆ ಸಮಾನವಾದ ಸ್ಥಳ ಎಂದರ್ಥ.</p>್ಜ್ಹಓn = <p>ಗೃಹದ ಸಂಪತ್ತೆಂದರೆ ಗೃಹಿಣಿಯೇ ಎಂದು ತಿಳಿಯಬೇಕು</p></div>
  <div><p>೩೭. ಶಕ್ತಿಯಿಂದಲೇ ಶಿವ</p><p>ಅದ್ವೈತವೇದಾಂತವೆಂಬ ಗೌರೀಶಂಕರದ ತುದಿಯಲ್ಲಿ ಹಾರಾಡುತ್ತಿರುವ ಶ್ರೀಶಂಕರರು ಬ್ರಹ್ಮಜ್ಞಾನಿಪುಂಗವರೂ ಬ್ರಹ್ಮನಿಷ್ಠರೂ ಜೀವನ್ಮುಕ್ತರೂ ಆಗಿದ್ದ ಯತಿಪುಂಗವರು. ವೇದಾಂತಗಳಿಗೆ ಭಾಷ್ಯಗಳನ್ನು ಬರೆದಿರುವ ಧೀಮಂತರೇ ಶ್ರೀಶಂಕರರು. ಇವರಿಂದ ರಚಿತವೆಂದು ಸುಪ್ರಸಿದ್ಧವಾದ ಒಂದು ಸ್ತೋತ್ರ <strong>ಸೌಂದರ್ಯಲಹಲೀ ಸ್ತೋತ್ರ</strong>. ಒಂದು ನೂರು ಶ್ಲೋಕಗಳಿಂದ ಕೂಡಿರುವ ಈ ಸ್ತೋತ್ರದಲ್ಲಿ ದೇವಿಯ ಮಹಿಮೆಯನ್ನು ಅದ್ಭುತವಾಗಿ ವರ್ಣಿಸಿದ್ದಾರೆ. ಇದರ ಮೊಟ್ಟಮೊದಲನೆಯ ಶ್ಲೋಕದಲ್ಲಿ ಹೀಗೆ ಹೇಳಿದ್ದಾರೆ:</p>್ಜರ್ = <p>ಶಿವಃ ಶಕ್ತಾಣ ಯುಕ್ತೋ ಯದಿ ಭವತಿ ಶಕ್ತಃ ಪ್ರಭವಿತುಂ<br/> ನ ಚೇದೇವಂ ದೇವೋ ನ ಖಲು ಕುಶಲಃ ಸ್ಪಂದಿತುಮಪಿ।<br/>ಅತಸ್ತಾನ್ಮಾರಾಧ್ಯಾಂ ಹರಿಹರವಿರಿಂಚ್ಯಾದಿಭಿರಪಿ<br/> ಪ್ರಣಂತುಂ ಸ್ತೋತುಂ ವಾ ಕಷಮಕೃತಃ ಪ್ರಭವತಿಖ್<strong>ಭಾವಾರ್ಥ</strong>: ಶಕ್ತಿಯಿಂದ ಕೂಡಿಕೊಂಡಿದ್ದಾನೆ ಎಂದಾಗಲೇ ಶಿವನು ಇರಲು ಶಕ್ತನಾದನು; ಒಂದು ವೇಳೆ ಶಕ್ತಿರಹಿತನಾಗಿಬಿಟ್ಟರೆ, ಆಗ ಶಿವನು ಸ್ಪಂದಿಸಲೂ ಸಾಧ್ಯವಾಗಲಾರದು; ಆದ್ದರಿಂದ ಎಲೈ ಶಕ್ತಿಸ್ವರೂಪಳೇ, ನಿನ್ನನ್ನು ಹರಿಹರಬ್ರಹ್ಮರೂ ಕೂಡ ಸದಾ ಆರಾಧಿಸುತ್ತಲೇ ಇದ್ದಾರಲ್ಲವೇ? ಇಂಥ ನಿನ್ನನ್ನು ಪುಣ್ಯರಹಿತನು ಹೇಗೆ ತಾನೇ ನಮಿಸುವುದಕ್ಕೂ ಸ್ತುತಿಸುವುದಕ್ಕೂ ಪೂಜಿಸುವುದಕ್ಕೂ ಸಮರ್ಥನಾದುದು.</p><p>ಶಿವನೆಂದರೆ: ಶಾಂತನೂ ತುರೀಯನೂ ನಿರವಯವನೂ ನಿರುಪಾಧಿಕನೂ ಅಕ್ರಿಯನೂ ಆದ ಪರಬ್ರಹ್ಮಸ್ವರೂಪಿ. ಇವನಲ್ಲಿ ಅವಯವಗಳೇ ಇಲ್ಲದ್ದರಿಂದ ಇವನು ನಿರ್ಗುಣನಾದ ಅವಿಕಾರಿತತ್ತನ್. ಇವನಲ್ಲಿ ಯಾವ ಕ್ರಿಯೆಗಳೂ ಇಲ್ಲ. ಇಂಥ ಶಿವನು ಮಂಗಳಕರನಾಗಿ ಶಂಕರನಾಗಬೇಕಾದರೆ ಇವನಿಗೆ ಸಹಾಯಕಳಾಗಿ, ಇವನ ಜೊತೆಯಲ್ಲಿಯೇ ಇರುವಂಥ ಶಕ್ತಿಸ್ವರೂಪಿಣಿಯು ಬೇಕಲ್ಲವೇ? ಅವಳೇ ಪಾರ್ವತಿಯು, ಅವಳೇ ಮಂಗಳಸ್ವರೂಪಿಣಿಯಾದ ಶಂಕರಿಯು, ಅವಳೇ ನಮ್ಮೆಲ್ಲರಿಗೂ ಮಾತೃಸ್ವರೂಪಿಣಿಯಾದ ಜಗದಂಬಿಕೆಯು. ಇವಳನ್ನೇ ವೇದಶಾಸ್ತ್ರಪುರಾಣಗಳಲ್ಲಿ ಮಾಯಾ, ಅವಿದ್ಯಾ, ಶಕ್ತಿ—ಮುಂತಾದ ಶಬ್ದಗಳಿಂದ ಕರೆದಿದ್ದಾರೆ. ಅಂತೂ ಬದುಕಿರುವುದಕ್ಕೂ, ಸಂಹಾರ ಮಾಡುವುದಕ್ಕೂ ಶಿವನಿಗೂ ಒಂದು ಸ್ತ್ರೀಶಕ್ತಿಯು ಬೇಕು ಎಂದಾಯಿತಲ್ಲವೇ?</p>್ಜ್ಹಓn = <p>ಶಿವೆಯಿಂದಲೇ ಶಿವನಿಗೆ ಶಕ್ತಿಯು ಬಂದಿದೆ ಎಂದು ತಿಳಿಯಬೇಕು</p></div>
  <div><p>೩೮. ಮೊದಲು ‘ದಂ’; ಆಮೇಲೆ ‘ಪತಿ’</p><p>ಸಂಸಾರವು ನಡೆಯಬೇಕಾದರೆ ಗಂಡು ಹೆಣ್ಣು—ಇಬ್ಬರೂ ಇರಲೇ ಬೇಕು. ಇವರನ್ನೇ ವಧೂವರರು, ಪತಿಪತ್ನಿಯರು, ಮಾತಾಪಿತೃಗಳು, ತಾಯಿತಂದೆಯರು, ಅಪ್ಪಅಮ್ಮಂದಿರು, ಗಂಡಹೆಂಡಂದಿರು—ಎಂದೆಲ್ಲಾ ಕರೆಯುತ್ತಾರೆ. ಅಂತೂ ಇವರಿಬ್ಬರಿಂದಲೇ ಈ ಜಗತ್ತು ಸೃಷ್ಟಿಯಾಗಿ, ಮುಂದುವರಿಯುತ್ತಾ ಇದೆ. ಇವರಿಬ್ಬರಲ್ಲಿ ಒಬ್ಬರು ಹೆಚ್ಚು, ಮತ್ತೊಬ್ಬರು ಕಮ್ಮಿ—ಎಂಬುದಿಲ್ಲ. ಇಬ್ಬರೂ ಸಮಾನವಾಗಿ ಬೇಕೇಬೇಕು. ಅವರಿಲ್ಲದೇ ಇವರಿಲ್ಲ, ಇವರಿಲ್ಲದೇ ಅವರಿಲ್ಲ. ಒಂದು ಗಾಡಿಗೆ ಎರಡು ಚಕ್ರಗಳಂತೆ ಇಬ್ಬರೂ ಸಮಾನರಾಗಿ ಇದ್ದರೇ ಸಂಸಾರ.</p><p>ಹೌದು, ದಿಟ, ಇಷ್ಟೂ ಸರಿ; ಆದರೆ ನಮ್ಮ ಹಿಂದೂ ಸಂಸ್ಕೃತಿಯಲ್ಲಿ ಇಬ್ಬರ ಪೈಕಿ ಅಮ್ಮನಿಗೇ ಅಗ್ರತಾಂಬೂಲ. ಮೊದಲು ಅಮ್ಮ, ಆಮೇಲೆಯೇ ಅಪ್ಪ. ಇನ್ನು ವೈದಿಕ ಸಂಸ್ಕೃತಿಯಲ್ಲಂತೂ ಇದು ಎದ್ದು ಕಾಣುತ್ತದೆ. ಇದಕ್ಕೊಂದು ಸರಳವಾದ ಉದಾಹರಣೆಯನ್ನು ನೋಡೋಣ:</p><p><strong>ದಂಪತಿಪೂಜಾ</strong>: ಏನಾದರೂ ಮಂಗಳಕಾರ್ಯಕ್ರಮಗಳನ್ನು ಮಾಡುವಾಗ ನಮ್ಮಲ್ಲಿ <strong>ದಂಪತಿಪೂಜೆ</strong>ಯನ್ನು ಮಾಡುವ ಸಂಪ್ರದಾಯವಿದೆಯಲ್ಲವೇ? <strong>ದಂ + ಪತಿ + ಪೂಜಾ</strong>. <strong>ದಂ</strong> ಎಂದರೆ ಶಕ್ತಿಸ್ವರೂಪಿಣಿಯಾದ <strong>ಪತ್ನಿ</strong>, <strong>ಪತಿ</strong> ಎಂದರೆ ಶಿವಸ್ವರೂಪನಾದ <strong>ಪತಿ</strong>. ಈ ದಂಪತಿಪೂಜೆಯನ್ನು ಮಾಡುವಾಗ ಮೊದಲು ‘<strong>ದಂ</strong>’, ಆಮೇಲೆ ‘<strong>ಪತಿ</strong>’. ‘<strong>ದಂ</strong>’ ಬಾರದಿದ್ದರೆ, ಬರೀ ‘<strong>ಪತಿ</strong>’ ಬಂದರೆ, ಆಗ ಆ ‘ಪತಿ’ಗೆ ಯಾರೂ ದಂಪತಿಪೂಜೆಯನ್ನು ಮಾಡುವುದಿಲ್ಲ. <strong>ದಂಪತಿಪೂಜಾ</strong> ಎಂದರೇ <strong>ಪತ್ನೀಪತಿಪೂಜಾ</strong> ಎಂದರ್ಥವಲ್ಲವೇ? <strong>ದಂಪತಿಪೂಜಾ</strong> ಎನ್ನುತ್ತಾರೆಯೇ ಹೊರತು <strong>ಪತಿದಂಪೂಜಾ</strong> ಎಂದು ಯಾರೂ ಕರೆಯುವುದಿಲ್ಲ ಅಲ್ಲವೇ? ಏಕೆಂದರೆ ಮೊದಲು ಅಮ್ಮ, ಆಮೇಲೆ ಅಪ್ಪ ಎಂಬುದೇ ನ್ಯಾಯವಾಗಿದೆ.</p><p>ಆದ್ದರಿಂದಲೇ ದಂಪತಿಗಳಿಗೆ ನಮಸ್ಕಾರಗಳನ್ನು ಮಾಡುವಾಗ <strong>ಸೀತಾರಾಮಾಭ್ಯಾಂ ನಮಃ</strong> ಎನ್ನುತ್ತೇವೆಯೇ ಹೊರತು <strong>ರಾಮಸೀತಾಭ್ಯಾಂ ನಮಃ</strong> ಎಂದು ಯಾರೂ ಹೇಳುವುದಿಲ್ಲ. ಹೀಗೆಯೇ <strong>ಲಕ್ಷೀಢ್©ನಾರಾಯಣಾಭ್ಯಾಂ ನಮಃ</strong> ಎಂದು ಹೇಳುತ್ತೇವೆಯೇ ಹೊರತು <strong>ನಾರಾಯಣಲಕ್ಷಿಢ್©ಭ್ಯಾಂ ನಮಃ</strong> ಅಲ್ಲ. <strong>ಪಾರ್ವತೀಪರಮೇಶ್ವರಾಭ್ಯಾಂ ನಮಃ</strong>, <strong>ಶಚೀಪುರಂದರಾಭ್ಯಾಂ ನಮಃ</strong>, ಹೀಗೆಯೇ <strong>ಮಾತಾಪಿತೃಭ್ಯಾಂ ನಮಃ</strong> ಎಂದೇ ಹೊರತು <strong>ಪಿತಾಮಾತೃಭ್ಯಾಂ ನಮಃ</strong> ಅಲ್ಲ.</p>್ಜ್ಹಓn = <p>ಪತಿಗೆ ಪತ್ನಿಯಿಂದಲೇ ಗೌರವಸ್ಥಾನ ಎಂಬುದನ್ನು ಮರೆಯಬಾರದು</p></div>
  <div><p>೩೯. ಪ್ರೀತಿಯ ಅಮ್ಮ</p><p>ಲೋಕದಲ್ಲಿ ಪ್ರತಿಯೊಂದು ವಸ್ತುವಿಗೂ ಇಷ್ಟೆಂದು ಬೆಲೆಯು ಇರುತ್ತದೆ. ಅತ್ಯಂತ ಸಣ್ಣ ವಸ್ತುವಿನಿಂದ ಹಿಡಿದು ಅತ್ಯಂತ ದೊಡ್ಡ ವಸ್ತುವಿನ ವರೆಗೂ ಅದಕ್ಕೆ ಇಂತಿಷ್ಟು ಬೆಲೆ ಎಂದು ಮಾನವರು ಗೊತ್ತುಪಡಿಸಿರುತ್ತಾರೆ. ಉದಾಹರಣೆಗೆ ಒಂದು ಪೆನ್ಸಿಲ್ ಗೆ ಒಂದು ರೂಪಾಯಿ, ಒಂದು ಪೆನ್ನಿಗೆ ಹತ್ತು ರೂಪಾಯಿ, ಒಂದು ಚಾಕೋಲೇಟ್ ಗೆ ಎರಡು ರೂಪಾಯಿ, ಒಂದು <span class="en">kg. </span>ಅಕ್ಕಿಗೆ ಐವತ್ತು ರೂಪಾಯಿ; ಒಂದು ಮೊಬೈಲ್ ಗೆ ಹತ್ತು ಸಾವಿರ, ಒಂದು ಸ್ಕೂಟರ್ ಗೆ ಅರವತ್ತು ಸಾವಿರ, ಒಂದು ಕಾರ್ ಗೆ ಹತ್ತು ಲಕ್ಷ, ಒಂದು ಸೈಟಿಗೆ ಒಂದು ಕೋಟಿ, ಒಂದು ಹೆಲಿಕಾಪ್ಟರ್ ಗೆ ಐವತ್ತು ಕೋಟಿ, ಒಂದು ಏರೋಪ್ಲೇನ್ ಗೆ ಐನೂರು ಕೋಟಿ—ಹೀಗೆ ಎಲ್ಲ ಪದಾರ್ಥಗಳಿಗೂ ಒಂದು ನಿಗದಿಯಾದ ಬೆಲೆಯೆಂಬುದು ಇದ್ದೇ ಇರುತ್ತದೆಯಲ್ಲವೇ?</p><p>ಹೌದು, ಆದರೆ ಒಂದು ಪದಾರ್ಥಕ್ಕೆ ಮಾತ್ರ ಬೆಲೆಯೇ ಇಲ್ಲ. ಅದೈ ಪ್ರೀತಿ. ಪ್ರೀತಿಗೆ ಬೆಲೆಯನ್ನು ಕಟ್ಟುವುದಕ್ಕೆ ಸಾಧ್ಯವೇ ಇಲ್ಲ. ಅದರಲ್ಲೂ ತಾಯಿಯ ಎಂದರೆ ಅಮ್ಮನ ಪ್ರೀತಿಗೆ ಬೆಲೆಯೇ ಇಲ್ಲ. ಏಕೆಂದರೆ ಅದು ಬರೀ ಪ್ರೀತಿಯಲ್ಲ, ಮತ್ತೇನೆಂದರೆ ಅದು ಅಮ್ಮನ ಪ್ರೀತಿ. ಅಮ್ಮನ ಪ್ರೀತಿ ಎನ್ನುವುದಕ್ಕಿಂತಲೂ ಅಮ್ಮನೇ ಪ್ರೀತಿ, ಪ್ರೀತಿಯೇ ಅಮ್ಮ ಎನ್ನುವುದೇ ಹೆಚ್ಚು ಉಚಿತವಾದೀತಲ್ಲವೇ? ಇದನ್ನೇ <span class="en">Affection embodimeny, love embodiment </span>ಎಂದು ಕರೆಯುತ್ತಾರೆ. ತನ್ನ ಮಗ ಅಥವಾ ಮಗಳ ಮೇಲೆ, ಆ ಅಮ್ಮನಿಗೆ ಎಷ್ಟೊಂದು ವಾತ್ಸಲ್ಯ, ಎಷ್ಟೊಂದು ಮುದ್ದು, ಎಷ್ಟೊಂದು ಪ್ರೀತಿ ಎನ್ನುವುದನ್ನು ಇತರರು ಊಹಿಸಲೂ ಸಾಧ್ಯವಿಲ್ಲ. ತಾನೇ ತಾಯಿಯಾದಾಗ ಈ ಪ್ರೀತಿಯ ಮರ್ಮವು ಅವಳಿಗೆ ತಿಳಿಯುತ್ತದೆ.</p><p><strong>ಕುಪುತ್ರೋ ಜಾಯೇತ, ಕ್ವಚಿದಪಿ ಕುಮಾತಾ ನ ಭವತಿ</strong>; ಈ ಲೋಕದಲ್ಲಿ ಕೆಟ್ಟ ಮಗನಾದರೂ ಹುಟ್ಟಬಹುದು, ಆದರೆ ಕೆಟ್ಟ್ ತಾಯಿಯೆಂಬುವಳಂತೂ ಎಲ್ಲಿಯೂ ಇರುವುದೇ ಇಲ್ಲ ಎಂದು ಶ್ರೀಶಂಕರರು ಹೇಳಿದ್ದಾರಲ್ಲವೇ? ತನ್ನ ಮಗನು ಹೇಗೆ ಇದ್ದರೂ, ಅವನು ಅವಳಿಗೆ ಮಗನೇ ಅಲ್ಲವೇ? ಮಗನು ದಡ್ಡನಾಗಿದ್ದರೂ ವಿದ್ಯಾವಂತನೇ ಆಗಿದ್ದರೂ ತಿರುಕನೇ ಆಗಿದ್ದರೂ ಕುಬೇರನೇ ಆಗಿದ್ದರೂ, ಸಂಸಾರಿಯಾಗಿದ್ದರೂ ಸಂನ್ಯಾಸಿಯೇ ಆಗಿದ್ದರೂ ಇವನು ಮಗನಲ್ಲವೇ? ಇವನ ಮೇಲೆ ಆ ಅಮ್ಮನಿಗೆ ಪ್ರೀತಿಯೆಂಬುದು ಸಹಜವಾಗಿ ಇರುತ್ತದೆ. ಅಮ್ಮನ ಪ್ರೀತಿಗೆ ಸಾಟಿಯೇ ಇಲ್ಲ. ಅಮ್ಮನಿಗೆ ಅಮ್ಮನೇ ಸಾಟಿಯಾದರೆ, ಅಮ್ಮನ ಪ್ರೀತಿಗೆ ಅಮ್ಮನ ಪ್ರೀತಿಯೇ ಸಾಟಿಯಾಗಿರುತ್ತದೆ.</p>್ಜ್ಹಓn = <p>ಅಮ್ಮ ಎಂದರೇ ಪ್ರೀತಿಯ ಸಾಕಾರಮೂರ್ತಿ ಎಂದು ತಿಳಿಯಬೇಕು</p></div>
  <div><p>೪೦. ಸ್ತ್ರೀಸಂನಿಧಿಯಲ್ಲಿ ಸಕಲ ಸೌಭಾಗ್ಯಗಳು</p><p>ಕುಟುಂಬ ಎಂದಮೇಲೆ ಅಜ್ಜ, ಅಜ್ಜಿ, ಅಮ್ಮ, ಅಪ್ಪ, ಗಂಡ, ಹೆಂಡತಿ, ಮಕ್ಕಳು, ಸೊಸೆಯರು, ಅಳಿಯಂದಿರು ಎಲ್ಲರೂ ಇರುತ್ತಾರಲ್ಲವೇ? ಎಲ್ಲರಿಗೂ ಅವರವರ ಸ್ಥಾನಮಾನಗಳು ಇದ್ದೇ ಇರುತ್ತವೆ. ಇವರೆಲ್ಲರೂ ಸೇರಿಕೊಂಡು ಇದ್ದರೇ ಅದು ಸುಖೀಕುಟುಂಬ, ಸಂತೋಷಸಂಸಾರ ಎಂದಾಗುತ್ತದೆ. ಇವರೆಲ್ಲರ ಪಾತ್ರಗಳು ಮುಖ್ಯವಾದವುಗಳೇ ಆಗಿರುತ್ತವೆ.</p><p>ಆದರೆ ನಮ್ಮ ಹಿಂದೂ ಸಂಸ್ಕೃತಿಯಲ್ಲಿ ಸ್ತ್ರೀಯರಿಗೇ ಹೆಚ್ಚಿನ ಸ್ಥಾನಗೌರವಗಳನ್ನು ಕೊಟ್ಟಿರುತ್ತದೆ. ಸ್ತ್ರೀಯರು ಆನಂದವಾಗಿದ್ದರೆ ಆ ಕುಟುಂಬಕ್ಕೆ ದೇವಾಧಿದೇವತೆಗಳ ಆಶೀರ್ವಾದವು ಮಳೆಗರೆಯುತ್ತದೆ. ಆದ್ದರಿಂದ ಸ್ತ್ರೀಯರನ್ನು ಹಿಂಸಿಸಬಾರದು, ಸಂತೋಷದಿಂದ ಅವರನ್ನು ನೋಡಿಕೊಳ್ಳಬೇಕು ಎಂದು ನಮ್ಮ ಪುರಾಣ ಶಾಸ್ತ್ರಗಳಲ್ಲಿ ಹೇಳಿದೆ. ಉದಾ:</p>್ಜರ್ = <p>ಯತ್ರ ನಾರ್ಯಸ್ತು ಪೂಜ್ಯಂತೇ ರಮಂತೇ ತತ್ರ ದೇವತಾಃ।<br/>ಯತ್ರೈತಾಸ್ತು ನ ಪೂಜ್ಯಂತೇ ಸರ್ವಾಸ್ತಾ ನಿಷ್ಫಲಾಃ ಕ್ರಿಯಾಃಖ್ಯಾವ ಮನೆಯಲ್ಲಿ ಅಥವಾ ಯಾವ ಜಾಗದಲ್ಲಿ ನಾರಿಯರಿಗೆ ಅಂದರೆ ಸ್ತ್ರೀಯರಿಗೆ ಪೂಜಾಗೌರವಗಳು ಸಲ್ಲುತ್ತಿವೆಯೋ, ಆ ಮನೆಯಲ್ಲಿ ಅಥವಾ ಆ ಸ್ಥಳದಲ್ಲಿ ಅದರಿಂದ ದೇವತೆಗಳಿಗೆ ಸಂತೋಷವಾಗುತ್ತದೆ; ಆದರೆ ಎಲ್ಲಿ ಸ್ತ್ರೀಯರಿಗೆ ಪೂಜಾಗೌರವಗಳಿಲ್ಲವೋ ಆ ಸ್ಥಳದಲ್ಲಿ ಏನೇ ಯಜ್ಞಯಾಗಜಪಪೂಜಾಧ್ಯಾನಾದಿಗಳನ್ನು ಮಾಡಿದರೂ ಅದೆಲ್ಲವೂ ವ್ಯರ್ಥವಾಗಿಬಿಡುತ್ತದೆ.</p><p>ಒಂದು ಕುಟುಂಬದಲ್ಲಿರುವ ತಾಯಿಯು ಯಾವಾಗಲೂ ಆನಂದವಾಗಿದ್ದರೆ ಅದೇ ಸ್ವರ್ಗದಂತಲ್ಲವೇ? ಆ ನಾರಿಯು ಸಂತೋಷದಿಂದ ನಗುನಗುತ್ತಾ ಇದ್ದರೆ ಅದಕ್ಕಿಂತ ಹೆಚ್ಚಿನ ಸಂತೋಷವು ಬೇರೆ ಇದ್ದೀತೇನು? ಖಂಡಿತಾ ಇಲ್ಲ. ಆ ನಾರಿಯ ಕಣ್ಣುಗಳಲ್ಲಿ ನೀರನ್ನು ಸುರಿಸುವಂತೆ ಮಾಡುತ್ತಿದ್ದರೆ, ಆ ನಾರಿಯು ಯಾವಾಗಲೂ ದುಃಖಮಗ್ನ ಆಗಿರುವಂತೆ ಮಾಡುತ್ತಿದ್ದರೆ ಆ ಕುಟುಂಬಕ್ಕಿಂತ ಬೇರೆ ನರಕವೇ ಇರಲಾರದು. ಅಂದರೆ ಕುಟುಂಬದಲ್ಲಿರುವ ಪುರುಷರು, ಆ ನಾರಿಯನ್ನು ಮೃದುಮಧುರವಾದ ಮಾತುಗಳಿಂದ ಹಿತಪ್ರಿಯವಾದ ನಡತೆಗಳಿಂದ ಸಂತೋಷಪಡಿಸುತ್ತಾ ಇದ್ದರೆ, ಅಲ್ಲಿ ಸಕಲ ಸಂಪತ್ತುಗಳೂ ಒದಗಿಬರುತ್ತವೆ.</p>್ಜ್ಹಓn = <p>ಅಮ್ಮನು ಸಂತೋಷವಾಗಿದ್ದರೆ ಅದೇ ‘ಸ್ವರ್ಗ’ವೆಂದು ಭಾವಿಸಬೇಕು</p></div>
</html>
