<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಭಗವಾನ್ ಶ್ರೀರಮಣ ಮಹರ್ಷಿಗಳವರ “ಸದ್ದರ್ಶನಮ್”</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000b.01">
		<h1 class="level1-title" epub:type="title">“ಸದ್ದರ್ಶನಮ್” ಮೂಲಮಾತ್ರಮ್</h1>
		<p><em>ಶ್ರೀರಮಣಭಗವಾನುವಾಚ—</em></p>
		<p class="verse">ಸತ್ಪ್ರತ್ಯಯಾಃ ಕಿಂ ನು ವಿಹಾಯ ಸಂತಮ್?<br /> ಹೃದ್ಯೇಷ ಚಿಂತಾರಹಿತೋ ಹೃದಾಖ್ಯಃ।<br />ಕಥಂ ಸ್ಮರಾಮಸ್ತಮಮೇಯಮೇಕಮ್?<br /> ತಸ್ಯ ಸ್ಮೃತಿಸ್ತತ್ರ ದೃಢೈವ ನಿಷ್ಠಾ॥</p>
		<p class="verse">ಮೃತ್ಯುಂಜಯಂ ಮೃತ್ಯುಭಿಯಾಽಽಶ್ರಿತಾನಾಮ್<br /> ಅಹಂಮತಿರ್ಮೃತ್ಯುಮುಪೈತಿ ಪೂರ್ವಮ್।<br />ಅಥ ಸ್ವಭಾವಾದಮೃತೇಷು ತೇಷು<br /> ಕಥಂ ಪುನರ್ಮೃತ್ಯುಧಿಯೋಽವಕಾಶಃ?॥</p>
		<p class="verse">ಸರ್ವೈನಿರ್ದಾನಂ ಜಗತೋಽಹಮಶ್ಚ<br /> ವಾಚ್ಯಃ ಪ್ರಭುಃ ಕಶ್ಚಿದಪಾರಶಕ್ತಿಃ।<br />ಚಿತ್ರೇಽತ್ರ ಲೋಕ್ಯಂ ಚ ವಿಲೋಕಿತಾ ಚ<br /> ಪಟಃ ಪ್ರಕಾಶೋಽಪ್ಯಭವತ್ ಸ ಏಕಃ <span class="verse-num">॥೧॥</span></p>
		<p class="verse">ಆರಭ್ಯತೇ ಜೀವಜಗತ್ಪರಾತ್ಮ-<br /> ತತ್ತ್ವಾಭಿಧಾನೇನ ಮತಂ ಸಮಸ್ತಮ್।<br />ಇದಂ ತ್ರಯಂ ಯಾವದಹಂಮತಿ ಸ್ಯಾತ್<br /> ಸರ್ವೋತ್ತಮಾಽಹಂಮತಿಶೂನ್ಯನಿಷ್ಠಾ <span class="verse-num">॥೨॥</span></p>
		<p class="verse">ಸತ್ಯಂ ಮೃಷಾ ವಾ ಚಿದಿದಂ ಜಡಂ ವಾ<br /> ದುಃಖಂ ಸುಖಂ ವೇತಿ ಮುಧಾ ವಿವಾದಃ।<br />ಅದೃಷ್ಟಲೋಕಾ ನಿರಹಂಪ್ರತೀತಿಃ<br /> ನಿಷ್ಠಾಽವಿಕಲ್ಪಾ ಪರಮಾಽಖಿಲೇಷ್ಟಾ <span class="verse-num">॥೩॥</span></p>
		<p class="verse">ಸರೂಪಬುದ್ಧಿರ್ಜಗತೀಶ್ವರೇ ಚ<br /> ಸರೂಪಧೀರಾತ್ಮನಿ ಯಾವದಸ್ತಿ।<br />ಅರೂಪ ಆತ್ಮಾ ಯದಿ ಕಃ ಪ್ರಪಶ್ಯೇತ್?<br /> ಸಾ ದೃಷ್ಟಿರೇಕಾಽನವಧಿರ್ಹಿ ಪೂರ್ಣಾ <span class="verse-num">॥೪॥</span></p>
		<p class="verse">ಯತ್ ಪಂಚಕೋಶಾತ್ಮಕಮಸ್ತಿ ದೇಹಮ್<br /> ತದಂತರಾ ಕಿಂ ಭುವನಂ ಚಕಾಸ್ತಿ?<br />ದೇಹಂ ವಿನಾ ಪಂಚವಿಧಂ ತದೇತತ್<br /> ಪಶ್ಯಂತಿ ಕೇ ವಾ ಭುವನಂ ಭಣಂತು <span class="verse-num">॥೫॥</span></p>
		<p class="verse">ಶಬ್ದಾದಿರೂಪಂ ಭುವನಂ ಸಮಸ್ತಂ<br /> ಶಬ್ದಾದಿಸತ್ತೇಂದ್ರಿಯವೃತ್ತಿಭಾಸ್ಯಾ।<br />ಸತ್ತೇಂದ್ರಿಯಾಣಾಂ ಮನಸೋ ವಶೇ ಸ್ಯಾತ್<br /> ಮನೋಮಯಂ ತದ್ ಭುವನಂ ವದಾಮಃ <span class="verse-num">॥೬॥</span></p>
		<p class="verse">ಧಿಯಾ ಸಹೋದೇತಿ ಧಿಯಾಽಸ್ತಮೇತಿ<br /> ಲೋಕಸ್ತತೋ ಧೀಪ್ರವಿಭಾಸ್ಯ ಏಷಃ।<br />ಧೀಲೋಕಜನ್ಮ ಕ್ಷಯಧಾಮ ಪೂರ್ಣಮ್<br /> ಸದ್ವಸ್ತು ಜನ್ಮ ಕ್ಷಯಶೂನ್ಯಮೇಕಮ್ <span class="verse-num">॥೭॥</span></p>
		<p class="verse">ಭವಂತು ಸದ್ದರ್ಶನಸಾಧನಾನಿ<br /> ಪರಸ್ಯ ನಾಮಾಕೃತಿಭಿಃ ಸಪರ್ಯಾಃ।<br />ಸದ್ವಸ್ತುನಿ ಪ್ರಾಪ್ತತದಾತ್ಮಭಾವಾ<br /> ನಿಷ್ಠೈವ ಸದ್ದರ್ಶನಮಿತ್ಯವೇಹಿ <span class="verse-num">॥೮॥</span></p>
		<p class="verse">ದ್ವಂದ್ವಾನಿ ಸರ್ವಾಣ್ಯಖಿಲಾಸ್ತ್ರಿಪುಟ್ಯಃ<br /> ಕಿಂಚಿತ್ ಸಮಾಶ್ರಿತ್ಯ ವಿಭಾಂತಿ ವಸ್ತು।<br />ತನ್ಮಾರ್ಗಣೇ ಸ್ಯಾದ್ಗಲಿತಂ ಸಮಸ್ತಮ್<br /> ನ ಪಶ್ಯತಾಂ ಸಚ್ಚಲನಂ ಕದಾಪಿ <span class="verse-num">॥೯॥</span></p>
		<p class="verse">ವಿದ್ಯಾ ಕಥಂ ಭಾತಿ ನ ಚೇದವಿದ್ಯಾ?<br /> ವಿದ್ಯಾಂ ವಿನಾ ಕಿಂ ಪ್ರವಿಭಾತ್ಯವಿದ್ಯಾ?<br />ದ್ವಯಂ ಚ ಕಸ್ಯೇತಿ ವಿಚಾರ್ಯ ಮೂಲ-<br /> ಸ್ವರೂಪನಿಷ್ಠಾ ಪರಮಾರ್ಥವಿದ್ಯಾ <span class="verse-num">॥೧೦॥</span></p>
		<p class="verse">ಬೋದ್ಧಾರಮಾತ್ಮಾನಮಜಾನತೋ ಯೋ<br /> ಬೋಧಃ ಸ ಕಿಂ ಸ್ಯಾತ್ ಪರಮಾರ್ಥಬೋಧಃ?<br />ಬೋಧಸ್ಯ ಬೋಧ್ಯಸ್ಯ ಚ ಸಂಶ್ರಯಂ ಸ್ವಂ<br /> ವಿಜಾನತಸ್ತದ್ದ್ವಿತಯಂ ವಿನಶ್ಯೇತ್ <span class="verse-num">॥೧೧॥</span></p>
		<p class="verse">ನಿದ್ರಾ ನ ವಿದ್ಯಾ, ಗ್ರಹಣಂ ನ ವಿದ್ಯಾ<br /> ಗೃಹ್ಣಾತಿ ಕಿಂಚಿನ್ನ ಯಥಾರ್ಥಬೋಧೇ।<br />ನಿದ್ರಾಪದಾರ್ಥಗ್ರಹಣೇತರಾ ಸ್ಯಾತ್<br /> ಚಿದೇವ ವಿದ್ಯಾ ವಿಲಸಂತ್ಯಶೂನ್ಯಾ <span class="verse-num">॥೧೨॥</span></p>
		<p class="verse">ಸತ್ಯಶ್ಚಿದಾತ್ಮಾ ವಿವಿಧಾಕೃತಿಶ್ಚಿತ್<br /> ಸಿದ್ಧ್ಯೇತ್ ಪೃಥಕ್ ಸತ್ಯಚಿತೋ ನ ಭಿನ್ನಾ।<br />ಭೂಷಾವಿಕಾರಾಃ ಕಿಮು ಸಂತಿ ಸತ್ಯಮ್<br /> ವಿನಾ ಸುವರ್ಣಂ ಪೃಥಗತ್ರ ಲೋಕೇ? <span class="verse-num">॥೧೩॥</span></p>
		<p class="verse">ತದ್ಯುಷ್ಮದೋರಸ್ಮದಿ ಸಂಪ್ರತಿಷ್ಠಾ<br /> ತಸ್ಮಿನ್ ವಿನಷ್ಟೇಽಸ್ಮದಿ ಮೂಲಬೋಧಾತ್।<br />ತದ್ಯುಷ್ಮದಸ್ಮನ್ಮತಿವರ್ಜಿತೈಕಾ<br /> ಸ್ಥಿತಿರ್ಜ್ವಲಂತೀ ಸಹಜಾತ್ಮನಃ ಸ್ಯಾತ್ <span class="verse-num">॥೧೪॥</span></p>
		<p class="verse">ಭೂತಂ ಭವಿಷ್ಯಚ್ಚ ಭವತ್ಸ್ವಕಾಲೇ<br /> ತದ್ವರ್ತಮಾನಸ್ಯ ವಿಹಾಯ ತತ್ತ್ವಮ್।<br />ಹಾಸ್ಯಾ ನ ಕಿಂ ಸ್ಯಾದ್ ಗತಭಾವಿಚರ್ಚಾ<br /> ವಿನೈಕಸಂಖ್ಯಾಂ ಗಣನೇವ ಲೋಕೇ <span class="verse-num">॥೧೫॥</span></p>
		<p class="verse">ಕ್ವ ಭಾತಿ ದಿಕ್ಕಾಲಕಥಾ ವಿನಾಽಸ್ಮಾನ್?<br /> ದಿಕ್ಕಾಲಲೀಲೇಹ ವಪುರ್ವಯಂ ಚೇತ್।<br />ನ ಕ್ವಾಪಿ ಭಾಮೋ ನ ಕದಾಪಿ ಭಾಮೋ<br /> ವಯಂ ತು ಸರ್ವತ್ರ ಸದಾ ಚ ಭಾಮಃ <span class="verse-num">॥೧೬॥</span></p>
		<p class="verse">ದೇಹಾತ್ಮಭಾವೇ ಜ್ಞಜಡೌ ಸಮಾನೌ<br /> ಏಕಸ್ಯ ದೇಹೇ ಹೃದಿ ದೀಪ್ತ ಆತ್ಮಾ।<br />ಆಕ್ರಮ್ಯ ದೇಹಂ ಚ ಜಗಚ್ಚ ಪೂರ್ಣಃ<br /> ಪರಸ್ಯ ಮೇಯಂ ತನುಮಾತ್ರಮಾತ್ಮಾ <span class="verse-num">॥೧೭॥</span></p>
		<p class="verse">ಅಜ್ಞಸ್ಯ ವಿಜ್ಞಸ್ಯ ಚ ವಿಶ್ವಮಸ್ತಿ<br /> ಪೂರ್ವಸ್ಯ ದೃಶ್ಯಂ ಜಗದೇವ ಸತ್ಯಮ್।<br />ಪರಸ್ಯ ದೃಶ್ಯಾಶ್ರಯಭೂತಮೇಕಂ<br /> ಸತ್ಯಂ ಪ್ರಪೂರ್ಣಂ ಪ್ರವಿಭಾತ್ಯರೂಪಮ್ <span class="verse-num">॥೧೮॥</span></p>
		<p class="verse">ವಿಧೇಃ ಪ್ರಯತ್ನಸ್ಯ ಚ ಕೋಽಪಿ ವಾದಃ<br /> ತಯೋರ್ದ್ವಯೋರ್ಮೂಲಮಜಾನತಾಂ ಸ್ಯಾತ್।<br />ವಿಧೇಃ ಪ್ರಯತ್ನಸ್ಯ ಚ ಮೂಲವಸ್ತು<br /> ಸಂಜಾನತಾಂ ನೈವ ವಿಧಿರ್ನ ಯತ್ನಃ <span class="verse-num">॥೧೯॥</span></p>
		<p class="verse">ಯದೀಶಿತುರ್ವೀಕ್ಷಣಮೀಕ್ಷಿತಾರಮ್<br /> ಅವೀಕ್ಷ್ಯ ತನ್ಮಾನಸಿಕೇಕ್ಷಣಂ ಸ್ಯಾತ್।<br />ನ ದ್ರಷ್ಟುರನ್ಯಃ ಪರಮೋ ಹಿ ತಸ್ಯ<br /> ವೀಕ್ಷಾ ಸ್ವಮೂಲೇ ಪ್ರವಿಲೀಯ ನಿಷ್ಠಾ <span class="verse-num">॥೨೦॥</span></p>
		<p class="verse">ಆತ್ಮಾನಮೀಕ್ಷೇತ ಪರಂ ಪ್ರಪಶ್ಯೇತ್<br /> ಇತ್ಯಾಗಮೋಕ್ತೇಃ ಸುಲಭೋ ನ ಭಾವಃ।<br />ನಾತ್ಮೈವ ದೃಶ್ಯೋ ಯದಿ ಕಾ ಕಥೇಶೇ?<br /> ಸ್ವಯಂ ತದನ್ನೀಭವನಂ ತದೀಕ್ಷಾ <span class="verse-num">॥೨೧॥</span></p>
		<p class="verse">ಧಿಯೇ ಪ್ರಕಾಶಂ ಪರಮೋ ವಿತೀರ್ಯ<br /> ಸ್ವಯಂ ಧಿಯೋಽಂತಃ ಪ್ರವಿಭಾತಿ ಗುಪ್ತಃ।<br />ಧಿಯಂ ಪರಾವರ್ತ್ಯ ಧಿಯೋಽಂತರೇಽತ್ರ<br /> ಸಂಯೋಜನಾನ್ನೇಶ್ವರದೃಷ್ಟಿರನ್ಯಾ <span class="verse-num">॥೨೨॥</span></p>
		<p class="verse">ನ ವಕ್ತಿ ದೇಹೋಽಹಮಿತಿ ಪ್ರಸುಪ್ತೌ<br /> ನ ಕೋಽಪಿ ನಾಭೂವಮಿತಿ ಪ್ರವಕ್ತಿ।<br />ಯತ್ರೋದಿತೇ ಸರ್ವಮುದೇತಿ ತಸ್ಯ<br /> ಧಿಯಾಽಹಮಃ ಶೋಧಯ ಜನ್ಮದೇಶಮ್ <span class="verse-num">॥೨೩॥</span></p>
		<p class="verse">ದೇಹೋ ನ ಜಾನಾತಿ ಸತೋ ನ ಜನ್ಮ<br /> ದೇಹಪ್ರಮಾಣೋಽನ್ಯ ಉದೇತಿ ಮಧ್ಯೇ।<br />ಅಹಂಕೃತಿಗ್ರಂಥಿವಿಬಂಧಸೂಕ್ಷ್ಮ-<br /> ಶರೀರಚೇತೋಭವಜೀವನಾಮಾ <span class="verse-num">॥೨೪॥</span></p>
		<p class="verse">ರೂಪೋದ್ಭವೋ ರೂಪತತಿಪ್ರತಿಷ್ಠೋ<br /> ರೂಪಾಶನೋ ಧೂತಗೃಹೀತರೂಪಃ।<br />ಸ್ವಯಂ ವಿರೂಪಃ ಸ್ವವಿಚಾರಕಾಲೇ<br /> ಧಾವತ್ಯಹಂಕಾರಪಿಶಾಚ ಏಷಃ <span class="verse-num">॥೨೫॥</span></p>
		<p class="verse">ಭಾವೇಽಹಮಃ ಸರ್ವಮಿದಂ ವಿಭಾತಿ<br /> ಲಯೇಽಹಮೋ ನೈವ ವಿಭಾತಿ ಕಿಂಚಿತ್।<br />ತಸ್ಮಾದಹಂರೂಪಮಿದಂ ಸಮಸ್ತಂ<br /> ತನ್ಮಾರ್ಗಣಂ ಸರ್ವಜಯಾಯ ಮಾರ್ಗಃ <span class="verse-num">॥೨೬॥</span></p>
		<p class="verse">ಸತ್ಯಾ ಸ್ಥಿತಿರ್ನಾಹಮುದೇತಿ ಯತ್ರ<br /> ತಚ್ಚೋದಯಸ್ಥಾನಗವೇಷಣೇನ।<br />ವಿನಾ ನ ನಶ್ಯೇದ್ ಯದಿ ತನ್ನ ನಶ್ಯೇತ್<br /> ಸ್ವಾತ್ಮೈಕ್ಯರೂಪಾ ಕಥಮಸ್ತು ನಿಷ್ಠಾ? <span class="verse-num">॥೨೭॥</span></p>
		<p class="verse">ಕೂಪೇ ಯಥಾ ಗಾಢಜಲೇ ತಥಾಽಂತಃ<br /> ನಿಮಜ್ಜ್ಯ ಬುದ್ಧ್ಯಾ ಶಿತಯಾ ನಿತಾಂತಮ್।<br />ಪ್ರಾಣಂ ಚ ವಾಚಂ ಚ ನಿಯಮ್ಯ ಚಿನ್ವನ್<br /> ವಿಂದೇನ್ನಿಜಾಹಂಕೃತಿಮೂಲರೂಪಮ್ <span class="verse-num">॥೨೮॥</span></p>
		<p class="verse">ಮೌನೇನ ಮಜ್ಜನ್ ಮನಸಾ ಸ್ವಮೂಲ-<br /> ಚರ್ಚೈವ ಸತ್ಯಾತ್ಮವಿಚಾರಣಂ ಸ್ಯಾತ್।<br />ಏಷೋಽಹಮೇತನ್ನ ಮಮ ಸ್ವರೂಪಮ್<br /> ಇತಿಪ್ರಮಾ ಸತ್ಯವಿಚಾರಣಾಂಗಮ್ <span class="verse-num">॥೨೯॥</span></p>
		<p class="verse">ಗವೇಷಣಾತ್ ಪ್ರಾಪ್ಯ ಹೃದಂತರಂ ತತ್<br /> ಪತೇದಹಂತಾ ಪರಿಭುಗ್ನಶೀರ್ಷಾ।<br />ಅಥಾಹಮನ್ಯತ್ ಸ್ಫುರತಿ ಪ್ರಕೃಷ್ಟಮ್<br /> ನಾಹಂಕೃತಿಸ್ತತ್ಪರಮೇವ ಪೂರ್ಣಮ್ <span class="verse-num">॥೩೦॥</span></p>
		<p class="verse">ಅಹಂಕೃತಿಂ ಯೋ ಲಸತಿ ಗ್ರಸಿತ್ವಾ<br /> ಕಿಂ ತಸ್ಯ ಕಾರ್ಯಂ ಪರಿಶಿಷ್ಟಮಸ್ತಿ?।<br />ಕಿಂಚಿದ್ ವಿಜಾನಾತಿ ಸ ನಾತ್ಮನೋಽನ್ಯತ್<br /> ತಸ್ಯ ಸ್ಥಿತಿಂ ಭಾವಯಿತುಂ ಕ್ಷಮಃ ಕಃ? <span class="verse-num">॥೩೧॥</span></p>
		<p class="verse">ಆಹ ಸ್ಫುಟಂ ತತ್ತ್ವಮಸೀತಿ ವೇದಃ<br /> ತಥಾಪ್ಯಸಂಪ್ರಾಪ್ಯ ಪರಾತ್ಮನಿಷ್ಠಾಮ್।<br />ಭೂಯೋ ವಿಚಾರೋ ಮತಿದುರ್ಬಲತ್ವಮ್<br /> ತತ್ ಸರ್ವದಾ ಸ್ವಾತ್ಮತಯಾ ಹಿ ಭಾತಿ <span class="verse-num">॥೩೨॥</span></p>
		<p class="verse">ನ ವೇದ್ಮ್ಯಹಂ ಮಾಮುತ ವೇದ್ಮ್ಯಹಂ ಮಾಮ್<br /> ಇತಿಪ್ರವಾದೋ ಮನುಜಸ್ಯ ಹಾಸ್ಯಃ।<br />ದೃಗ್ದೃಶ್ಯಭೇದಾತ್ ಕಿಮಯಂ ದ್ವಿಧಾತ್ಮಾ<br /> ಸ್ವಾತ್ಮೈಕತಾಯಾಂ ಹಿ ಧಿಯಾಂ ನ ಭೇದಾಃ <span class="verse-num">॥೩೩॥</span></p>
		<p class="verse">ಹೃತ್ಪ್ರಾಪ್ಯ ಸದ್ಧಾಮ ನಿಜಸ್ವರೂಪೇ<br /> ಸ್ವಭಾವಸಿದ್ಧೇಽನುಪಲಭ್ಯ ನಿಷ್ಠಾಮ್।<br />ಮಾಯಾವಿಲಾಸಃ ಸದಸತ್ಸರೂಪ-<br /> ವಿರೂಪನಾನೈಕಮುಖಪ್ರವಾದಾಃ <span class="verse-num">॥೩೪॥</span></p>
		<p class="verse">ಸಿದ್ಧಸ್ಯ ವಿತ್ತಿಃ ಸತ ಏವ ಸಿದ್ಧಿಃ<br /> ಸ್ವಪ್ನೋಪಮಾನಾಃ ಖಲು ಸಿದ್ಧಯೋಽನ್ಯಾಃ।<br />ಸ್ವಪ್ನಃ ಪ್ರಬುದ್ಧಸ್ಯ ಕಥಂ ನು ಸತ್ಯಃ<br /> ಸತಿ ಸ್ಥಿತಃ ಕಿಂ ಪುನರೇತಿ ಮಾಯಾಮ್? <span class="verse-num">॥೩೫॥</span></p>
		<p class="verse">ಸೋಽಹಂವಿಚಾರೋ ವಪುರಾತ್ಮಭಾವೇ<br /> ಸಾಹಾಯ್ಯಕಾರೀ ಪರಿಮಾರ್ಗಣಸ್ಯ।<br />ಸ್ವಾತ್ಮೈಕ್ಯಸಿದ್ಧೌ ಸ ಪುನರ್ನಿರರ್ಥಃ<br /> ಯಥಾ ನರತ್ವಪ್ರಮಿತಿರ್ನರಸ್ಯ <span class="verse-num">॥೩೬॥</span></p>
		<p class="verse">ದ್ವೈತಂ ವಿಚಾರೇ, ಪರಮಾರ್ಥಬೋಧೇ<br /> ತ್ವದ್ವೈತಮಿತ್ಯೇಷ ನ ಸಾಧುವಾದಃ।<br />ಗವೇಷಣಾತ್ ಪ್ರಾಕ್ ದಶಮೇ ವಿನಷ್ಟೇ<br /> ಪಶ್ಚಾಚ್ಚ ಲಬ್ಧೇ ದಶಮತ್ವಮೇಕಮ್ <span class="verse-num">॥೩೭॥</span></p>
		<p class="verse">ಕರೋಮಿ ಕರ್ಮೇತಿ ನರೋ ವಿಜಾನನ್<br /> ಬಾಧ್ಯೋ ಭವೇತ್ ಕರ್ಮಫಲಂ ಚ ಭೋಕ್ತುಮ್।<br />ವಿಚಾರಧೂತಾ ಹೃದಿ ಕರ್ತೃತಾ ಚೇತ್<br /> ಕರ್ಮತ್ರಯಂ ನಶ್ಯತಿ ಸೈವ ಮುಕ್ತಿಃ <span class="verse-num">॥೩೮॥</span></p>
		<p class="verse">ಬದ್ಧತ್ವಭಾವೇ ಸತಿ ಮೋಕ್ಷಚಿಂತಾ<br /> ಬಂಧಸ್ತು ಕಸ್ಯೇತಿ ವಿಚಾರಣೇನ।<br />ಸಿದ್ಧೇ ಸ್ವಯಂ ಸ್ವಾತ್ಮನಿ ನಿತ್ಯಮುಕ್ತೇ<br /> ಕ್ವ ಬಂಧಚಿಂತಾ ಕ್ವ ಚ ಮೋಕ್ಷಚಿಂತಾ? <span class="verse-num">॥೩೯॥</span></p>
		<p class="verse">ರೂಪಿಣ್ಯರೂಪಿಣ್ಯುಭಯಾತ್ಮಿಕಾ ಚ<br /> ಮುಕ್ತಿಸ್ತ್ರಿರೂಪೇತಿ ವಿದೋ ವದಂತಿ।<br />ಇದಂ ತ್ರಯಂ ಯಾ ವಿವಿನಕ್ತ್ಯಹಂಧೀಃ<br /> ತಸ್ಯಾಃ ಪ್ರಣಾಶಃ ಪರಮಾರ್ಥಮುಕ್ತಿಃ <span class="verse-num">॥೪೦॥</span></p>
		<p class="verse">ಸದ್ದರ್ಶನಂ ದ್ರಾವಿಡವಾಙ£್ನಿಬದ್ಧಂ<br /> ಮಹರ್ಷಿಣಾ ಶ್ರೀರಮಣೇನ ಶುದ್ಧಮ್।<br />ಪ್ರಬಂಧಮುತ್ಕೃಷ್ಟಮಮರ್ತ್ಯವಾಣ್ಯಾಮ್<br /> ಅನೂದ್ಯ ವಾಸಿಷ್ಠಮುನಿರ್ವ್ಯತಾನೀತ್॥</p>
		<p class="verse">ಸತ್ತತ್ತ್ವಸಾರಂ ಸರಲಂ ದಧಾನಾ<br /> ಮುಮುಕ್ಷುಲೋಕಾಯ ಮುದಂ ದದಾನಾ।<br />ಅಮಾನುಷಶ್ರೀರಮಣೀಯವಾಣೀ-<br /> ಮಯೂಖಭಿತ್ತಿರ್ಮುನಿವಾಗ್ವಿಭಾತಿ॥</p>
		<p class="text-center"><strong><br />॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
		<p>ಇತಿ ಜೀವನ್ಮು ಕ್ತಪುಂಗವಾನಾಂ ಶ್ರೀರಮಣಮಹರ್ಷೀಣಾಂ<br/><strong>“ಸದ್ದರ್ಶನಂ”</strong> ಸಮಾಪ್ತಮ್</p>
		<p class="vertical-delimiter"/>
		<p class="text-center"><strong>ಶ್ರೀರಮಣ ಮಹರ್ಷಿಗಳ “ಏಕಶ್ಲೋಕೀ” ವೇದಾಂತ</strong></p>
		<p class="class-verse">ಹೃದಯಕುಹರಮಧ್ಯೇ ಕೇವಲಂ ಬ್ರಹ್ಮಮಾತ್ರಂ<br/> ಹ್ಯಹಮಹಮಿತಿ ಸಾಕ್ಷಾದಾತ್ಮರೂಪೇಣ ಭಾತಿ।<br/>ಹೃದಿ ವಿಶ ಮನಸಾ ಸ್ವಂ ಚಿನ್ವತಾ ಮಜ್ಜತಾ ವಾ<br/> ಪವನಚಲನರೋಧಾತ್ ಆತ್ಮನಿಷ್ಠೋ ಭವ ತ್ವಮ್ಖ್</p>
		<p class="text-center"><strong>॥ಓಂ ತತ್ ಸತ್॥ ಓಂ ನಮೋ ಭಗವತೇ ಶ್ರೀರಮಣಾಯ॥</strong></p>
	</section>
</body>
</html>
