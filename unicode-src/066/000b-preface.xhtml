<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಭಗವಾನ್ ಶ್ರೀರಮಣ ಮಹರ್ಷಿಗಳವರ “ಸದ್ದರ್ಶನಮ್”</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000b.01">
		<h1 class="level1-title" epub:type="title">ಸದ್ದರ್ಶನಮ್</h1>
		<p>ನಿಮ್ಮ ಕೈಯ್ಯಲ್ಲಿರುವ ಪ್ರಕೃತಗ್ರಂಥದ ಹೆಸರು, “<strong>ಸದ್ದರ್ಶನಂ</strong>” ಎಂದು. ಇದು ಭಗವಾನ್ ಶ್ರೀರಮಣಮಹರ್ಷಿಗಳವರ ಸಂದೇಶಗಳ ಸಾರವಾಗಿದೆ. ಭಗವಾನರು ತಮಿಳ್ ಭಾಷೆಯಲ್ಲಿ “<strong>ಉಳ್ಳದು ನಾರ್ಪದು</strong>” ಎಂಬ ಹೆಸರಿನಿಂದ ಒಂದು ವೇದಾಂತಪ್ರಬಂಧವನ್ನು ರಚಿಸಿದ್ದರು. ಅದನ್ನು ಶ್ರೀರಮಣಭಕ್ತರಾದ ಕಾವ್ಯಕಂಠವಾಸಿಷ್ಠಗಣಪತಿ ಮುನಿಗಳು ಸಂಸ್ಕೃತಭಾಷೆಯಲ್ಲಿ “<strong>ಸದ್ದರ್ಶನಂ</strong>” ಎಂಬ ಹೆಸರಿನಿಂದ ರಚಿಸಿರುತ್ತಾರೆ. ಈ ನಲವತ್ತು ಶ್ಲೋಕಗಳಲ್ಲಿ ಶ್ರೀರಮಣರು ವೇದಾಂತದರ್ಶನದ ಅದ್ವೈತಸಿದ್ಧಾಂತವನ್ನು ರಮಣೀಯವಾಗಿ ತಿಳಿಸಿದ್ದಾರೆ. ಜೀವನ್ಮುಕ್ತವರಿಷ್ಠರಾದ ಶ್ರೀರಮಣರ ಸ್ವಾನುಭವದ ಉದ್ಗಾರಗಳಿವು!</p>
		<p>ಇದನ್ನು ಕತೆ ಕಾದಂಬರಿಗಳಂತೆ ಓದಿದರೆ ಏನೂ ಪ್ರಯೋಜನವಿಲ್ಲ. ಇನ್ನು ರಾಮಾಯಣ, ಭಾಗವತಗಳಂತೆ ಇದು ಪಾರಾಯಣ ಗ್ರಂಥವೂ ಅಲ್ಲ ; ಮತ್ತೇನೆಂದರೆ, ಇದು <strong>ವೇದಾಂತದ ಪ್ರಬಂಧಗ್ರಂಥ</strong>. ಒಂದೊಂದೇ ಶ್ಲೋಕವನ್ನು ನಿಧಾನವಾಗಿ ಓದಿ, ಪದಚ್ಛೇದ, ಅನ್ವಯ, ಭಾವಾರ್ಥ, ತಾತ್ಪರ್ಯಾಥರ್ಗಳನ್ನು ತಿಳಿದುಕೊಂಡು, ಸಾವಕಾಶವಾಗಿ ಮನನಮಾಡಬೇಕಾಗಿರುವ ಉತ್ಕೃಷ್ಟವಾದ, ಹಾಗೂ ಮುಮುಕ್ಷುಗಳಿಗೆ ವಿವೇಕದ ಮರ್ಮವನ್ನು ತೋರಿಸುವ ಶ್ರೇಷ್ಠಕೃತಿ.</p>
		<p>ಶ್ರೀರಮಣರು ತಾವು ಸ್ವತಃ ‘ಅಹಂಪ್ರತ್ಯಯ’ದಿಂದ ಕಳಚಿಕೊಂಡು, ಆತ್ಮನಿಷ್ಠೆಗೆ ನೇರವಾಗಿ, ಸಹಜವಾಗಿ, ಛಂಗ್ ಎಂದು ಹಾರಿದ ಬ್ರಹ್ಮನಿಷ್ಠರು. ಶುಕಮಾರ್ಗವನ್ನು ಕಂಡುಕೊಂಡು ಬ್ರಹ್ಮನಿಷ್ಠರಾದ ಜೀವನ್ಮುಕ್ತರಿವರು. ಇವರ ದಿವ್ಯಾಮೃತ ಪರಮಪಾವನ ಸಂದೇಶವೇ “<strong>ಸದ್ದರ್ಶನಮ್</strong>”. “<strong>ಸದ್ದರ್ಶನ</strong>”ವನ್ನು ಕುರಿತು ಸುಮಾರು ಇಪ್ಪತ್ತು ವರ್ಷಗಳ ಹಿಂದೆಯೇ ನಾನು ೫ ವರ್ಷಗಳ ಕಾಲ ಉಪನ್ಯಾಸಗಳನ್ನು ಮಾಡಿದ್ದೆನು. ಇದು ನನ್ನ ಮಹಾಸೌಭಾಗ್ಯ!</p>
		<p>ಭಗವಾನರ ಕೃಪಾನುಗ್ರಹವರ್ಷವು ನನ್ನ ಮೇಲೆ ನಿತ್ಯವೂ ಸುರಿಯುತ್ತಲೇ ಇದೆ. ಶ್ರೀರಮಣರ ಹಾಗೂ ನನ್ನ ಸದ್ಗುರುಗಳ ಅಂತಃಪ್ರೇರಣೆಯಂತೆ ಇದೀಗ ಶ್ರೀರಮಣರ <strong>ಸದ್ದರ್ಶನ ಪ್ರಬಂಧ</strong>ವನ್ನು ಮೂಲಶ್ಲೋಕ, ಪದಚ್ಛೇದ, ಅನ್ವಯ, ಭಾವಾರ್ಥ, ತಾತ್ಪರ್ಯಗಳೊಂದಿಗೆ ಬರೆದಿರುತ್ತೇನೆ. ಮುಮುಕ್ಷು ಸಂನ್ಯಾಸಿಗಳಿಗೂ ಜಿಜ್ಞಾಸುಸಾಧಕರಿಗೂ ಈ ಕೃತಿಯು ಕಾಮಧೇನುವಿನಂತಿದೆ ಎಂಬುದರಲ್ಲಿ ಸಂಶಯವಿಲ್ಲ. ಇಂಥ ಸುವರ್ಣಾವಕಾಶವನ್ನು ನನಗೆ ಕರುಣಿಸಿರುವ ಸದ್ಗುರುಗಳ ಪಾದಾರವಿಂದಂಗಳಲ್ಲಿ ನನ್ನ ಭಕ್ತಿಪೂರ್ವಕ ಪ್ರಣಾಮಗಳು.</p>
		<p class="text-center"><strong>ನಮೋ ನಮಃ ಸದ್ಗುರುಪಾದುಕಾಭ್ಯಾಮ್॥ ಓಂ ನಮೋ ಭಗವತೇ ಶ್ರೀರಮಣಾಯಖ್</strong></p>
		<p><strong>ತಾ</strong>॥ 28-9-2015</p>
		<p class="text-right"><strong>—ಲೇಖಕ</strong></p>
	</section>
	<section class="level1 numbered" epub:type="chapter" role="doc-chapter" id="id-000b.02">
		<h1 class="level1-title" epub:type="title">ನಮೋ ನಮಃ ಸದ್ಗುರುಪಾದುಕಾಭ್ಯಾಮ್</h1>
		<p>ನನ್ನ ಪ್ರೀತಿಯ ಸದ್ಗುರುಗಳಾದ ಪರಮಪೂಜ್ಯ <strong>ಶ್ರೀಶ್ರೀಸಚ್ಚಿದಾನಂದೇಂದ್ರ ಸರಸ್ವತೀಸದ್ಗುರುಗಳ</strong> ಪರಮಪವಿತ್ರ ಪಾದಾರವಿಂದಂಗಳಲ್ಲಿ ನನ್ನ ಭಕ್ತಿಪೂರ್ವಕ ಅನಂತಾನಂತ ಸಾಷ್ಟಾಂಗ ಪ್ರಣಾಮಗಳು. ನಾನು ಭಗವಾನ್ ಶ್ರೀರಮಣಮಹರ್ಷಿಗಳನ್ನು ಭೌತಿಕವಾಗಿ ನೋಡಲಾಗದಿದ್ದರೂ, ಭಗವಾನ್ ಶ್ರೀರಮಣರನ್ನು ಅವರ ಗ್ರಂಥಗಳ ಮೂಲಕ ಸದಾ ನೋಡುತ್ತಲೇ ಇದ್ದೇನೆ. ಶ್ರೀರಮಣರ ಕಾರುಣ್ಯವು ನನ್ನ ಮೇಲೆ ಗಂಗಾಪ್ರವಾಹದಂತೆ ಹರಿಯುತ್ತಲೇ ಇದೆ. ಹೀಗಾಗಿ ನನಗೆ ಶ್ರೀರಮಣರ ದರ್ಶನವು ಪ್ರತಿಕ್ಷಣದಲ್ಲಿಯೂ ಆಗುತ್ತಲೇ ಇದೆ.</p>
		<p>ನಾನು, ನನ್ನ ಸದ್ಗುರುಗಳಲ್ಲಿ ಶ್ರೀರಮಣರನ್ನೂ, ಶ್ರೀರಮಣರಲ್ಲಿ ನನ್ನ ಸದ್ಗುರುಗಳನ್ನೂ ಕಾಣುತ್ತಾ , ಇಬ್ಬರಲ್ಲಿಯೂ ಅಭೇದವನ್ನೇ ಕಾಣುತ್ತಿದ್ದೇನೆ. ಶ್ರೀರಮಣರ ‘<strong>ಸದ್ದರ್ಶನ</strong>’ ಗ್ರಂಥವನ್ನು ಕುರಿತು ಸುಮಾರು ೫-೬ ವರ್ಷಗಳ ಕಾಲ (೧೯೯೩ ರಿಂದ ೧೯೯೮), <strong>ಬೆಂಗಳೂರಿನ ಶ್ರೀರಮಣ ಧ್ಯಾನ ಕೇಂದ್ರದಲ್ಲಿ ಪ್ರತೀಶನಿವಾರದಂದು ಉಪನ್ಯಾಸಗಳನ್ನು ಮಾಡುತ್ತಿದ್ದೆನು.</strong> ಒಂದೊಂದು ವಾಕ್ಯವನ್ನೂ,ಒಂದೊಂದುಪದವನ್ನೂ ತೆಗೆದುಕೊಂಡು ಅದಕ್ಕೆ ಶಾಂಕರಭಾಷ್ಯವಾಕ್ಯಗಳನ್ನು ಜೋಡಿಸಿಕೊಂಡು ನಿಧಾನವಾಗಿ, ಆಳವಾಗಿ <strong>ಸದ್ದರ್ಶನ</strong>ವನ್ನು ಕುರಿತು ಆಗ ಉಪನ್ಯಾಸಗಳನ್ನು ನಾನು ಮಾಡಿದ್ದೆನು. ಈಗ, ‘<strong>ಸದ್ದರ್ಶನ</strong>’ವನ್ನು ಕುರಿತು ಈ ಗ್ರಂಥವನ್ನೇ ಬರೆಯುವಂತೆ ಶ್ರೀರಮಣರ ಹಾಗೂ ಸದ್ಗುರುಗಳ ಅಂತಃಪ್ರೇರಣೆಯಾಗಿದೆ. ಅದರಂತೆ ಮೂಲಶ್ಲೋಕ, ಪದಚ್ಛೇದ, ಅನ್ವಯ, ಭಾವಾರ್ಥ, ತಾತ್ಪರ್ಯಾಥರ್ಗಳೊಂದಿಗೆ ಇದೀಗ ‘<strong>ಸದ್ದರ್ಶನ</strong>’ ಪ್ರಬಂಧವನ್ನು ಬರೆದು ಶ್ರೀರಮಣರ ಪಾದಾರವಿಂದಗಳಿಗೇ ಭಕ್ತಿಯಿಂದ ಸಮರ್ಪಿಸುತ್ತಿದ್ದೇನೆ.</p>
		<p>ಸದ್ಗುರು ಕೃಪಾನುಗ್ರಹದಿಂದಲೇ ಇದನ್ನು ನಾವು ಅರ್ಥಮಾಡಿಕೊಳ್ಳಬೇಕೇ ಹೊರತು, ನಮ್ಮ ಅಹಂಕಾರದ ಪಾಂಡಿತ್ಯದ ಬಲದಿಂದ ಅಲ್ಲ. <strong>ಸರಳ ರಮಣ</strong>, <strong>ಶ್ರೀರಮಣಸುಧಾ</strong>, <strong>ಉಪದೇಶಸಾರ</strong> ಗ್ರಂಥಗಳ ರಚನೆಯಾದ ನಂತರ, ಇದೀಗ ಶ್ರೀರಮಣರ ಹೃದಯದಂತಿರುವ <strong>ಸದ್ದರ್ಶನ</strong> ಗ್ರಂಥದ ಅವತಾರವಾಗಿದೆ. ಇದರಿಂದ ಮುಮುಕ್ಷುಗಳಿಗೆ ಆತ್ಮಜ್ಞಾನದ ಬಾಗಿಲು ತೆರೆಯುವುದರಲ್ಲಿ ಸಂಶಯವಿಲ್ಲ.</p>
		<p>ಇದನ್ನು ಸುಂದರವಾಗಿ ಮುದ್ರಿಸಿಕೊಟ್ಟಿರುವ ಶ್ರೀ ಬಿ. ಎನ್. ನಟರಾಜ್ ರವರಿಗೂ ಹಾಗೂ ಶ್ರೀರಮಣರ ಭಕ್ತರುಗಳಿಗೂ ನನ್ನ ಕೃತಜ್ಞತೆಗಳು.</p>
		<p>ಶ್ರೀ ‘ಮನ್ಮಥ’ಸಂವತ್ಸರದ ಭಾದ್ರಪದ ಮಾಸ<br />
			ಶುಕ್ಲಪಕ್ಷ ಪೂರ್ಣಿಮಾ, <strong>ಅನಂತ ಪೂರ್ಣಿಮಾ</strong><br />
		ತಾ ॥ 28-9-2015, ಸೋಮವಾರ</p>
		<p class="text-right">ಶ್ರೀರಮಣಚರಣಾರಾಧಕ<br />
			ಕೆ. ಜಿ. ಸುಬ್ರಾಯಶರ್ಮಾ<br />
		Ph. 2639 6786, 9886281622</p>
	</section>
	<section class="level1 numbered" epub:type="chapter" role="doc-chapter" id="id-000b.03">
		<h1 class="level1-title" epub:type="title">“ಸದ್ದರ್ಶನಮ್” ಪಾರಾಯಣಕ್ಕಾಗಿ  ಮೂಲಮಾತ್ರಮ್</h1>
		<p><em>ಶ್ರೀರಮಣಭಗವಾನುವಾಚ—</em></p>
		<p class="verse">ಸತ್ಪ್ರತ್ಯಯಾಃ ಕಿಂ ನು ವಿಹಾಯ ಸಂತಮ್?<br /> ಹೃದ್ಯೇಷ ಚಿಂತಾರಹಿತೋ ಹೃದಾಖ್ಯಃ।<br />ಕಥಂ ಸ್ಮರಾಮಸ್ತಮಮೇಯಮೇಕಮ್?<br /> ತಸ್ಯ ಸ್ಮೃತಿಸ್ತತ್ರ ದೃಢೈವ ನಿಷ್ಠಾ॥</p>
		<p class="verse">ಮೃತ್ಯುಂಜಯಂ ಮೃತ್ಯುಭಿಯಾಽಽಶ್ರಿತಾನಾಮ್<br /> ಅಹಂಮತಿರ್ಮೃತ್ಯುಮುಪೈತಿ ಪೂರ್ವಮ್।<br />ಅಥ ಸ್ವಭಾವಾದಮೃತೇಷು ತೇಷು<br /> ಕಥಂ ಪುನರ್ಮೃತ್ಯುಧಿಯೋಽವಕಾಶಃ?॥</p>
		<p class="verse">ಸರ್ವೈನಿರ್ದಾನಂ ಜಗತೋಽಹಮಶ್ಚ<br /> ವಾಚ್ಯಃ ಪ್ರಭುಃ ಕಶ್ಚಿದಪಾರಶಕ್ತಿಃ।<br />ಚಿತ್ರೇಽತ್ರ ಲೋಕ್ಯಂ ಚ ವಿಲೋಕಿತಾ ಚ<br /> ಪಟಃ ಪ್ರಕಾಶೋಽಪ್ಯಭವತ್ ಸ ಏಕಃ <span class="verse-num">॥೧॥</span></p>
		<p class="verse">ಆರಭ್ಯತೇ ಜೀವಜಗತ್ಪರಾತ್ಮ-<br /> ತತ್ತ್ವಾಭಿಧಾನೇನ ಮತಂ ಸಮಸ್ತಮ್।<br />ಇದಂ ತ್ರಯಂ ಯಾವದಹಂಮತಿ ಸ್ಯಾತ್<br /> ಸರ್ವೋತ್ತಮಾಽಹಂಮತಿಶೂನ್ಯನಿಷ್ಠಾ <span class="verse-num">॥೨॥</span></p>
		<p class="verse">ಸತ್ಯಂ ಮೃಷಾ ವಾ ಚಿದಿದಂ ಜಡಂ ವಾ<br /> ದುಃಖಂ ಸುಖಂ ವೇತಿ ಮುಧಾ ವಿವಾದಃ।<br />ಅದೃಷ್ಟಲೋಕಾ ನಿರಹಂಪ್ರತೀತಿಃ<br /> ನಿಷ್ಠಾಽವಿಕಲ್ಪಾ ಪರಮಾಽಖಿಲೇಷ್ಟಾ <span class="verse-num">॥೩॥</span></p>
		<p class="verse">ಸರೂಪಬುದ್ಧಿರ್ಜಗತೀಶ್ವರೇ ಚ<br /> ಸರೂಪಧೀರಾತ್ಮನಿ ಯಾವದಸ್ತಿ।<br />ಅರೂಪ ಆತ್ಮಾ ಯದಿ ಕಃ ಪ್ರಪಶ್ಯೇತ್?<br /> ಸಾ ದೃಷ್ಟಿರೇಕಾಽನವಧಿರ್ಹಿ ಪೂರ್ಣಾ <span class="verse-num">॥೪॥</span></p>
		<p class="verse">ಯತ್ ಪಂಚಕೋಶಾತ್ಮಕಮಸ್ತಿ ದೇಹಮ್<br /> ತದಂತರಾ ಕಿಂ ಭುವನಂ ಚಕಾಸ್ತಿ?<br />ದೇಹಂ ವಿನಾ ಪಂಚವಿಧಂ ತದೇತತ್<br /> ಪಶ್ಯಂತಿ ಕೇ ವಾ ಭುವನಂ ಭಣಂತು <span class="verse-num">॥೫॥</span></p>
		<p class="verse">ಶಬ್ದಾದಿರೂಪಂ ಭುವನಂ ಸಮಸ್ತಂ<br /> ಶಬ್ದಾದಿಸತ್ತೇಂದ್ರಿಯವೃತ್ತಿಭಾಸ್ಯಾ।<br />ಸತ್ತೇಂದ್ರಿಯಾಣಾಂ ಮನಸೋ ವಶೇ ಸ್ಯಾತ್<br /> ಮನೋಮಯಂ ತದ್ ಭುವನಂ ವದಾಮಃ <span class="verse-num">॥೬॥</span></p>
		<p class="verse">ಧಿಯಾ ಸಹೋದೇತಿ ಧಿಯಾಽಸ್ತಮೇತಿ<br /> ಲೋಕಸ್ತತೋ ಧೀಪ್ರವಿಭಾಸ್ಯ ಏಷಃ।<br />ಧೀಲೋಕಜನ್ಮ ಕ್ಷಯಧಾಮ ಪೂರ್ಣಮ್<br /> ಸದ್ವಸ್ತು ಜನ್ಮ ಕ್ಷಯಶೂನ್ಯಮೇಕಮ್ <span class="verse-num">॥೭॥</span></p>
		<p class="verse">ಭವಂತು ಸದ್ದರ್ಶನಸಾಧನಾನಿ<br /> ಪರಸ್ಯ ನಾಮಾಕೃತಿಭಿಃ ಸಪರ್ಯಾಃ।<br />ಸದ್ವಸ್ತುನಿ ಪ್ರಾಪ್ತತದಾತ್ಮಭಾವಾ<br /> ನಿಷ್ಠೈವ ಸದ್ದರ್ಶನಮಿತ್ಯವೇಹಿ <span class="verse-num">॥೮॥</span></p>
		<p class="verse">ದ್ವಂದ್ವಾನಿ ಸರ್ವಾಣ್ಯಖಿಲಾಸ್ತ್ರಿಪುಟ್ಯಃ<br /> ಕಿಂಚಿತ್ ಸಮಾಶ್ರಿತ್ಯ ವಿಭಾಂತಿ ವಸ್ತು।<br />ತನ್ಮಾರ್ಗಣೇ ಸ್ಯಾದ್ಗಲಿತಂ ಸಮಸ್ತಮ್<br /> ನ ಪಶ್ಯತಾಂ ಸಚ್ಚಲನಂ ಕದಾಪಿ <span class="verse-num">॥೯॥</span></p>
		<p class="verse">ವಿದ್ಯಾ ಕಥಂ ಭಾತಿ ನ ಚೇದವಿದ್ಯಾ?<br /> ವಿದ್ಯಾಂ ವಿನಾ ಕಿಂ ಪ್ರವಿಭಾತ್ಯವಿದ್ಯಾ?<br />ದ್ವಯಂ ಚ ಕಸ್ಯೇತಿ ವಿಚಾರ್ಯ ಮೂಲ-<br /> ಸ್ವರೂಪನಿಷ್ಠಾ ಪರಮಾರ್ಥವಿದ್ಯಾ <span class="verse-num">॥೧೦॥</span></p>
		<p class="verse">ಬೋದ್ಧಾರಮಾತ್ಮಾನಮಜಾನತೋ ಯೋ<br /> ಬೋಧಃ ಸ ಕಿಂ ಸ್ಯಾತ್ ಪರಮಾರ್ಥಬೋಧಃ?<br />ಬೋಧಸ್ಯ ಬೋಧ್ಯಸ್ಯ ಚ ಸಂಶ್ರಯಂ ಸ್ವಂ<br /> ವಿಜಾನತಸ್ತದ್ದ್ವಿತಯಂ ವಿನಶ್ಯೇತ್ <span class="verse-num">॥೧೧॥</span></p>
		<p class="verse">ನಿದ್ರಾ ನ ವಿದ್ಯಾ, ಗ್ರಹಣಂ ನ ವಿದ್ಯಾ<br /> ಗೃಹ್ಣಾತಿ ಕಿಂಚಿನ್ನ ಯಥಾರ್ಥಬೋಧೇ।<br />ನಿದ್ರಾಪದಾರ್ಥಗ್ರಹಣೇತರಾ ಸ್ಯಾತ್<br /> ಚಿದೇವ ವಿದ್ಯಾ ವಿಲಸಂತ್ಯಶೂನ್ಯಾ <span class="verse-num">॥೧೨॥</span></p>
		<p class="verse">ಸತ್ಯಶ್ಚಿದಾತ್ಮಾ ವಿವಿಧಾಕೃತಿಶ್ಚಿತ್<br /> ಸಿದ್ಧ್ಯೇತ್ ಪೃಥಕ್ ಸತ್ಯಚಿತೋ ನ ಭಿನ್ನಾ।<br />ಭೂಷಾವಿಕಾರಾಃ ಕಿಮು ಸಂತಿ ಸತ್ಯಮ್<br /> ವಿನಾ ಸುವರ್ಣಂ ಪೃಥಗತ್ರ ಲೋಕೇ? <span class="verse-num">॥೧೩॥</span></p>
		<p class="verse">ತದ್ಯುಷ್ಮದೋರಸ್ಮದಿ ಸಂಪ್ರತಿಷ್ಠಾ<br /> ತಸ್ಮಿನ್ ವಿನಷ್ಟೇಽಸ್ಮದಿ ಮೂಲಬೋಧಾತ್।<br />ತದ್ಯುಷ್ಮದಸ್ಮನ್ಮತಿವರ್ಜಿತೈಕಾ<br /> ಸ್ಥಿತಿರ್ಜ್ವಲಂತೀ ಸಹಜಾತ್ಮನಃ ಸ್ಯಾತ್ <span class="verse-num">॥೧೪॥</span></p>
		<p class="verse">ಭೂತಂ ಭವಿಷ್ಯಚ್ಚ ಭವತ್ಸ್ವಕಾಲೇ<br /> ತದ್ವರ್ತಮಾನಸ್ಯ ವಿಹಾಯ ತತ್ತ್ವಮ್।<br />ಹಾಸ್ಯಾ ನ ಕಿಂ ಸ್ಯಾದ್ ಗತಭಾವಿಚರ್ಚಾ<br /> ವಿನೈಕಸಂಖ್ಯಾಂ ಗಣನೇವ ಲೋಕೇ <span class="verse-num">॥೧೫॥</span></p>
		<p class="verse">ಕ್ವ ಭಾತಿ ದಿಕ್ಕಾಲಕಥಾ ವಿನಾಽಸ್ಮಾನ್?<br /> ದಿಕ್ಕಾಲಲೀಲೇಹ ವಪುರ್ವಯಂ ಚೇತ್।<br />ನ ಕ್ವಾಪಿ ಭಾಮೋ ನ ಕದಾಪಿ ಭಾಮೋ<br /> ವಯಂ ತು ಸರ್ವತ್ರ ಸದಾ ಚ ಭಾಮಃ <span class="verse-num">॥೧೬॥</span></p>
		<p class="verse">ದೇಹಾತ್ಮಭಾವೇ ಜ್ಞಜಡೌ ಸಮಾನೌ<br /> ಏಕಸ್ಯ ದೇಹೇ ಹೃದಿ ದೀಪ್ತ ಆತ್ಮಾ।<br />ಆಕ್ರಮ್ಯ ದೇಹಂ ಚ ಜಗಚ್ಚ ಪೂರ್ಣಃ<br /> ಪರಸ್ಯ ಮೇಯಂ ತನುಮಾತ್ರಮಾತ್ಮಾ <span class="verse-num">॥೧೭॥</span></p>
		<p class="verse">ಅಜ್ಞಸ್ಯ ವಿಜ್ಞಸ್ಯ ಚ ವಿಶ್ವಮಸ್ತಿ<br /> ಪೂರ್ವಸ್ಯ ದೃಶ್ಯಂ ಜಗದೇವ ಸತ್ಯಮ್।<br />ಪರಸ್ಯ ದೃಶ್ಯಾಶ್ರಯಭೂತಮೇಕಂ<br /> ಸತ್ಯಂ ಪ್ರಪೂರ್ಣಂ ಪ್ರವಿಭಾತ್ಯರೂಪಮ್ <span class="verse-num">॥೧೮॥</span></p>
		<p class="verse">ವಿಧೇಃ ಪ್ರಯತ್ನಸ್ಯ ಚ ಕೋಽಪಿ ವಾದಃ<br /> ತಯೋರ್ದ್ವಯೋರ್ಮೂಲಮಜಾನತಾಂ ಸ್ಯಾತ್।<br />ವಿಧೇಃ ಪ್ರಯತ್ನಸ್ಯ ಚ ಮೂಲವಸ್ತು<br /> ಸಂಜಾನತಾಂ ನೈವ ವಿಧಿರ್ನ ಯತ್ನಃ <span class="verse-num">॥೧೯॥</span></p>
		<p class="verse">ಯದೀಶಿತುರ್ವೀಕ್ಷಣಮೀಕ್ಷಿತಾರಮ್<br /> ಅವೀಕ್ಷ್ಯ ತನ್ಮಾನಸಿಕೇಕ್ಷಣಂ ಸ್ಯಾತ್।<br />ನ ದ್ರಷ್ಟುರನ್ಯಃ ಪರಮೋ ಹಿ ತಸ್ಯ<br /> ವೀಕ್ಷಾ ಸ್ವಮೂಲೇ ಪ್ರವಿಲೀಯ ನಿಷ್ಠಾ <span class="verse-num">॥೨೦॥</span></p>
		<p class="verse">ಆತ್ಮಾನಮೀಕ್ಷೇತ ಪರಂ ಪ್ರಪಶ್ಯೇತ್<br /> ಇತ್ಯಾಗಮೋಕ್ತೇಃ ಸುಲಭೋ ನ ಭಾವಃ।<br />ನಾತ್ಮೈವ ದೃಶ್ಯೋ ಯದಿ ಕಾ ಕಥೇಶೇ?<br /> ಸ್ವಯಂ ತದನ್ನೀಭವನಂ ತದೀಕ್ಷಾ <span class="verse-num">॥೨೧॥</span></p>
		<p class="verse">ಧಿಯೇ ಪ್ರಕಾಶಂ ಪರಮೋ ವಿತೀರ್ಯ<br /> ಸ್ವಯಂ ಧಿಯೋಽಂತಃ ಪ್ರವಿಭಾತಿ ಗುಪ್ತಃ।<br />ಧಿಯಂ ಪರಾವರ್ತ್ಯ ಧಿಯೋಽಂತರೇಽತ್ರ<br /> ಸಂಯೋಜನಾನ್ನೇಶ್ವರದೃಷ್ಟಿರನ್ಯಾ <span class="verse-num">॥೨೨॥</span></p>
		<p class="verse">ನ ವಕ್ತಿ ದೇಹೋಽಹಮಿತಿ ಪ್ರಸುಪ್ತೌ<br /> ನ ಕೋಽಪಿ ನಾಭೂವಮಿತಿ ಪ್ರವಕ್ತಿ।<br />ಯತ್ರೋದಿತೇ ಸರ್ವಮುದೇತಿ ತಸ್ಯ<br /> ಧಿಯಾಽಹಮಃ ಶೋಧಯ ಜನ್ಮದೇಶಮ್ <span class="verse-num">॥೨೩॥</span></p>
		<p class="verse">ದೇಹೋ ನ ಜಾನಾತಿ ಸತೋ ನ ಜನ್ಮ<br /> ದೇಹಪ್ರಮಾಣೋಽನ್ಯ ಉದೇತಿ ಮಧ್ಯೇ।<br />ಅಹಂಕೃತಿಗ್ರಂಥಿವಿಬಂಧಸೂಕ್ಷ್ಮ-<br /> ಶರೀರಚೇತೋಭವಜೀವನಾಮಾ <span class="verse-num">॥೨೪॥</span></p>
		<p class="verse">ರೂಪೋದ್ಭವೋ ರೂಪತತಿಪ್ರತಿಷ್ಠೋ<br /> ರೂಪಾಶನೋ ಧೂತಗೃಹೀತರೂಪಃ।<br />ಸ್ವಯಂ ವಿರೂಪಃ ಸ್ವವಿಚಾರಕಾಲೇ<br /> ಧಾವತ್ಯಹಂಕಾರಪಿಶಾಚ ಏಷಃ <span class="verse-num">॥೨೫॥</span></p>
		<p class="verse">ಭಾವೇಽಹಮಃ ಸರ್ವಮಿದಂ ವಿಭಾತಿ<br /> ಲಯೇಽಹಮೋ ನೈವ ವಿಭಾತಿ ಕಿಂಚಿತ್।<br />ತಸ್ಮಾದಹಂರೂಪಮಿದಂ ಸಮಸ್ತಂ<br /> ತನ್ಮಾರ್ಗಣಂ ಸರ್ವಜಯಾಯ ಮಾರ್ಗಃ <span class="verse-num">॥೨೬॥</span></p>
		<p class="verse">ಸತ್ಯಾ ಸ್ಥಿತಿರ್ನಾಹಮುದೇತಿ ಯತ್ರ<br /> ತಚ್ಚೋದಯಸ್ಥಾನಗವೇಷಣೇನ।<br />ವಿನಾ ನ ನಶ್ಯೇದ್ ಯದಿ ತನ್ನ ನಶ್ಯೇತ್<br /> ಸ್ವಾತ್ಮೈಕ್ಯರೂಪಾ ಕಥಮಸ್ತು ನಿಷ್ಠಾ? <span class="verse-num">॥೨೭॥</span></p>
		<p class="verse">ಕೂಪೇ ಯಥಾ ಗಾಢಜಲೇ ತಥಾಽಂತಃ<br /> ನಿಮಜ್ಜ್ಯ ಬುದ್ಧ್ಯಾ ಶಿತಯಾ ನಿತಾಂತಮ್।<br />ಪ್ರಾಣಂ ಚ ವಾಚಂ ಚ ನಿಯಮ್ಯ ಚಿನ್ವನ್<br /> ವಿಂದೇನ್ನಿಜಾಹಂಕೃತಿಮೂಲರೂಪಮ್ <span class="verse-num">॥೨೮॥</span></p>
		<p class="verse">ಮೌನೇನ ಮಜ್ಜನ್ ಮನಸಾ ಸ್ವಮೂಲ-<br /> ಚರ್ಚೈವ ಸತ್ಯಾತ್ಮವಿಚಾರಣಂ ಸ್ಯಾತ್।<br />ಏಷೋಽಹಮೇತನ್ನ ಮಮ ಸ್ವರೂಪಮ್<br /> ಇತಿಪ್ರಮಾ ಸತ್ಯವಿಚಾರಣಾಂಗಮ್ <span class="verse-num">॥೨೯॥</span></p>
		<p class="verse">ಗವೇಷಣಾತ್ ಪ್ರಾಪ್ಯ ಹೃದಂತರಂ ತತ್<br /> ಪತೇದಹಂತಾ ಪರಿಭುಗ್ನಶೀರ್ಷಾ।<br />ಅಥಾಹಮನ್ಯತ್ ಸ್ಫುರತಿ ಪ್ರಕೃಷ್ಟಮ್<br /> ನಾಹಂಕೃತಿಸ್ತತ್ಪರಮೇವ ಪೂರ್ಣಮ್ <span class="verse-num">॥೩೦॥</span></p>
		<p class="verse">ಅಹಂಕೃತಿಂ ಯೋ ಲಸತಿ ಗ್ರಸಿತ್ವಾ<br /> ಕಿಂ ತಸ್ಯ ಕಾರ್ಯಂ ಪರಿಶಿಷ್ಟಮಸ್ತಿ?।<br />ಕಿಂಚಿದ್ ವಿಜಾನಾತಿ ಸ ನಾತ್ಮನೋಽನ್ಯತ್<br /> ತಸ್ಯ ಸ್ಥಿತಿಂ ಭಾವಯಿತುಂ ಕ್ಷಮಃ ಕಃ? <span class="verse-num">॥೩೧॥</span></p>
		<p class="verse">ಆಹ ಸ್ಫುಟಂ ತತ್ತ್ವಮಸೀತಿ ವೇದಃ<br /> ತಥಾಪ್ಯಸಂಪ್ರಾಪ್ಯ ಪರಾತ್ಮನಿಷ್ಠಾಮ್।<br />ಭೂಯೋ ವಿಚಾರೋ ಮತಿದುರ್ಬಲತ್ವಮ್<br /> ತತ್ ಸರ್ವದಾ ಸ್ವಾತ್ಮತಯಾ ಹಿ ಭಾತಿ <span class="verse-num">॥೩೨॥</span></p>
		<p class="verse">ನ ವೇದ್ಮ್ಯಹಂ ಮಾಮುತ ವೇದ್ಮ್ಯಹಂ ಮಾಮ್<br /> ಇತಿಪ್ರವಾದೋ ಮನುಜಸ್ಯ ಹಾಸ್ಯಃ।<br />ದೃಗ್ದೃಶ್ಯಭೇದಾತ್ ಕಿಮಯಂ ದ್ವಿಧಾತ್ಮಾ<br /> ಸ್ವಾತ್ಮೈಕತಾಯಾಂ ಹಿ ಧಿಯಾಂ ನ ಭೇದಾಃ <span class="verse-num">॥೩೩॥</span></p>
		<p class="verse">ಹೃತ್ಪ್ರಾಪ್ಯ ಸದ್ಧಾಮ ನಿಜಸ್ವರೂಪೇ<br /> ಸ್ವಭಾವಸಿದ್ಧೇಽನುಪಲಭ್ಯ ನಿಷ್ಠಾಮ್।<br />ಮಾಯಾವಿಲಾಸಃ ಸದಸತ್ಸರೂಪ-<br /> ವಿರೂಪನಾನೈಕಮುಖಪ್ರವಾದಾಃ <span class="verse-num">॥೩೪॥</span></p>
		<p class="verse">ಸಿದ್ಧಸ್ಯ ವಿತ್ತಿಃ ಸತ ಏವ ಸಿದ್ಧಿಃ<br /> ಸ್ವಪ್ನೋಪಮಾನಾಃ ಖಲು ಸಿದ್ಧಯೋಽನ್ಯಾಃ।<br />ಸ್ವಪ್ನಃ ಪ್ರಬುದ್ಧಸ್ಯ ಕಥಂ ನು ಸತ್ಯಃ<br /> ಸತಿ ಸ್ಥಿತಃ ಕಿಂ ಪುನರೇತಿ ಮಾಯಾಮ್? <span class="verse-num">॥೩೫॥</span></p>
		<p class="verse">ಸೋಽಹಂವಿಚಾರೋ ವಪುರಾತ್ಮಭಾವೇ<br /> ಸಾಹಾಯ್ಯಕಾರೀ ಪರಿಮಾರ್ಗಣಸ್ಯ।<br />ಸ್ವಾತ್ಮೈಕ್ಯಸಿದ್ಧೌ ಸ ಪುನರ್ನಿರರ್ಥಃ<br /> ಯಥಾ ನರತ್ವಪ್ರಮಿತಿರ್ನರಸ್ಯ <span class="verse-num">॥೩೬॥</span></p>
		<p class="verse">ದ್ವೈತಂ ವಿಚಾರೇ, ಪರಮಾರ್ಥಬೋಧೇ<br /> ತ್ವದ್ವೈತಮಿತ್ಯೇಷ ನ ಸಾಧುವಾದಃ।<br />ಗವೇಷಣಾತ್ ಪ್ರಾಕ್ ದಶಮೇ ವಿನಷ್ಟೇ<br /> ಪಶ್ಚಾಚ್ಚ ಲಬ್ಧೇ ದಶಮತ್ವಮೇಕಮ್ <span class="verse-num">॥೩೭॥</span></p>
		<p class="verse">ಕರೋಮಿ ಕರ್ಮೇತಿ ನರೋ ವಿಜಾನನ್<br /> ಬಾಧ್ಯೋ ಭವೇತ್ ಕರ್ಮಫಲಂ ಚ ಭೋಕ್ತುಮ್।<br />ವಿಚಾರಧೂತಾ ಹೃದಿ ಕರ್ತೃತಾ ಚೇತ್<br /> ಕರ್ಮತ್ರಯಂ ನಶ್ಯತಿ ಸೈವ ಮುಕ್ತಿಃ <span class="verse-num">॥೩೮॥</span></p>
		<p class="verse">ಬದ್ಧತ್ವಭಾವೇ ಸತಿ ಮೋಕ್ಷಚಿಂತಾ<br /> ಬಂಧಸ್ತು ಕಸ್ಯೇತಿ ವಿಚಾರಣೇನ।<br />ಸಿದ್ಧೇ ಸ್ವಯಂ ಸ್ವಾತ್ಮನಿ ನಿತ್ಯಮುಕ್ತೇ<br /> ಕ್ವ ಬಂಧಚಿಂತಾ ಕ್ವ ಚ ಮೋಕ್ಷಚಿಂತಾ? <span class="verse-num">॥೩೯॥</span></p>
		<p class="verse">ರೂಪಿಣ್ಯರೂಪಿಣ್ಯುಭಯಾತ್ಮಿಕಾ ಚ<br /> ಮುಕ್ತಿಸ್ತ್ರಿರೂಪೇತಿ ವಿದೋ ವದಂತಿ।<br />ಇದಂ ತ್ರಯಂ ಯಾ ವಿವಿನಕ್ತ್ಯಹಂಧೀಃ<br /> ತಸ್ಯಾಃ ಪ್ರಣಾಶಃ ಪರಮಾರ್ಥಮುಕ್ತಿಃ <span class="verse-num">॥೪೦॥</span></p>
		<p class="verse">ಸದ್ದರ್ಶನಂ ದ್ರಾವಿಡವಾಙ್&#x200c;ನಿಬದ್ಧಂ<br /> ಮಹರ್ಷಿಣಾ ಶ್ರೀರಮಣೇನ ಶುದ್ಧಮ್।<br />ಪ್ರಬಂಧಮುತ್ಕೃಷ್ಟಮಮರ್ತ್ಯವಾಣ್ಯಾಮ್<br /> ಅನೂದ್ಯ ವಾಸಿಷ್ಠಮುನಿರ್ವ್ಯತಾನೀತ್॥</p>
		<p class="verse">ಸತ್ತತ್ತ್ವಸಾರಂ ಸರಲಂ ದಧಾನಾ<br /> ಮುಮುಕ್ಷುಲೋಕಾಯ ಮುದಂ ದದಾನಾ।<br />ಅಮಾನುಷಶ್ರೀರಮಣೀಯವಾಣೀ-<br /> ಮಯೂಖಭಿತ್ತಿರ್ಮುನಿವಾಗ್ವಿಭಾತಿ॥</p>
		<p class="text-center"><strong><br />॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
		<p>ಇತಿ ಜೀವನ್ಮು ಕ್ತಪುಂಗವಾನಾಂ ಶ್ರೀರಮಣಮಹರ್ಷೀಣಾಂ<br/><strong>“ಸದ್ದರ್ಶನಂ”</strong> ಸಮಾಪ್ತಮ್</p>
		<p class="vertical-delimiter"/>
		<p class="text-center"><strong>ಶ್ರೀರಮಣ ಮಹರ್ಷಿಗಳ “ಏಕಶ್ಲೋಕೀ” ವೇದಾಂತ</strong></p>
		<p class="class-verse">ಹೃದಯಕುಹರಮಧ್ಯೇ ಕೇವಲಂ ಬ್ರಹ್ಮಮಾತ್ರಂ<br/> ಹ್ಯಹಮಹಮಿತಿ ಸಾಕ್ಷಾದಾತ್ಮರೂಪೇಣ ಭಾತಿ।<br/>ಹೃದಿ ವಿಶ ಮನಸಾ ಸ್ವಂ ಚಿನ್ವತಾ ಮಜ್ಜತಾ ವಾ<br/> ಪವನಚಲನರೋಧಾತ್ ಆತ್ಮನಿಷ್ಠೋ ಭವ ತ್ವಮ್ಖ್</p>
		<p class="text-center"><strong>॥ಓಂ ತತ್ ಸತ್॥ ಓಂ ನಮೋ ಭಗವತೇ ಶ್ರೀರಮಣಾಯ॥</strong></p>
	</section>
	<section class="level1 numbered" epub:type="chapter" role="doc-chapter" id="id-000b.04">
		<h1 class="level1-title" epub:type="title">ಸದ್ದರ್ಶನಾಷ್ಟಕಸ್ತೋತ್ರಮ್</h1>
		<p class="verse">ಪ್ರಣಮ್ಯ ದಕ್ಷಿಣಾಮೂರ್ತಿಮ್ ಅರುಣಾಚಲಶಂಕರಮ್।<br/>ಮಹರ್ಷಿಂ ರಮಣಂ ಚೈವ ದಕ್ಷಿಣಾಮೂರ್ತಿರೂಪಿಣಮ್॥</p>
		<p class="verse">‘<strong>ಸದ್ದರ್ಶನಾಷ್ಟಕಂ’ ಸ್ತೋತ್ರಂ</strong> ಬ್ರಹ್ಮಾತ್ಮಜ್ಞಾನಬೋಧಕಮ್।<br/>ಪಠೇತ್ ಪರಮಯಾ ಭಕ್ತ್ಯಾ ಬ್ರಹ್ಮನಿಷ್ಠಾಪ್ರಸಿದ್ಧಯೇ॥</p>
		<p class="verse">ಅಮೃತತ್ವಪ್ರದಂ ಶಾಂತಂ ಮೃತ್ಯುಭೀತಿನಿವಾರಕಮ್।<br/>ಸದ್ಯೋಮುಕ್ತಿಕರಂ ಧೀರಂ <strong>ಸದ್ದರ್ಶನಮಹಂ ಭಜೇ</strong><span class="verse-num">॥೧॥</span></p>
		<p class="verse">ಬ್ರಹ್ಮಾತ್ಮೈಕತ್ವಸಂಪನ್ನಮ್ ಆತ್ಮಾನಾತ್ಮವಿವೇಕದಮ್।<br/>ಸಚ್ಚಿದಾನಂದಸಂಪೂರ್ಣಂ <strong>ಸದ್ದರ್ಶನಮಹಂ ಭಜೇ</strong><span class="verse-num">॥೨॥</span></p>
		<p class="verse">ನಿತ್ಯಶುದ್ಧಂ ನಿತ್ಯಮುಕ್ತಂ ನಿತ್ಯಾನಂದಪ್ರದಾಯಕಮ್।<br/>ಸತ್ಯನಿಷ್ಠಂ ಸ್ವಾತ್ಮನಿಷ್ಠಂ <strong>ಸದ್ದರ್ಶನಮಹಂ ಭಜೇ</strong><span class="verse-num">॥೩॥</span></p>
		<p class="verse">ಅಹಂಕಾರವಿನಿರ್ಮುಕ್ತಮ್ ಅಹಂಕಾರಸ್ಯ ನಾಶಕಮ್।<br/>ಆತ್ಮನಿಷ್ಠಂ ಬ್ರಹ್ಮನಿಷ್ಠಂ <strong>ಸದ್ದರ್ಶನಮಹಂ ಭಜೇ</strong><span class="verse-num">॥೪॥</span></p>
		<p class="verse">ಜ್ಞಾನದಂ ಮೋಕ್ಷದಂ ಚೈವ ಬ್ರಹ್ಮಾನಂದಪ್ರದಾಯಕಮ್।<br/>ಸರ್ವೇಷಾಂ ಶಾಂತಿದಂ ಶ್ರೇಷ್ಠಂ <strong>ಸದ್ದರ್ಶನಮಹಂ ಭಜೇ</strong><span class="verse-num">॥೫॥</span></p>
		<p class="verse">ಮಹರ್ಷಿಹೃದಯಂ ಕಾಂತಂ ಸರ್ವವೇದಾಂತಸಾರದಮ್।<br/>ವಸ್ತುತಂತ್ರಂ ಸತ್ಯತಂತ್ರಂ <strong>ಸದ್ದರ್ಶನಮಹಂ ಭಜೇ</strong><span class="verse-num">॥೬॥</span></p>
		<p class="verse">ಬಂಧದುಃಖವಿನಿರ್ಮುಕ್ತಂ ಸರ್ವದುಃಖನಿವಾರಕಮ್।<br/>ಮುಮುಕ್ಷೂಣಾಂ ಕಾಮಧೇನುಂ <strong>ಸದ್ದರ್ಶನಮಹಂ ಭಜೇ</strong><span class="verse-num">॥೭॥</span></p>
		<p class="verse">ಅದ್ವೈತತತ್ತ್ವಸಂಪೂರ್ಣಂ ಬ್ರಹ್ಮತತ್ತ್ವಾವಬೋಧಕಮ್।<br/>ಜೀವನ್ಮುಕ್ತಿಪ್ರದಂ ನಿತ್ಯಂ <strong>ಸದ್ದರ್ಶನಮಹಂ ಭಜೇ</strong><span class="verse-num">॥೮॥</span></p>
		<p class="verse">ಯಃ ಪಠೇದಷ್ಟಕಂ ಸ್ತೋತ್ರಂ ಜ್ಞಾನಮೋಕ್ಷಪ್ರದಾಯಕಮ್।<br/><strong>ಸದ್ದರ್ಶನಸ್ಯ</strong> ಕಾಂತಸ್ಯ ಸಚ್ಚಿದಾನಂದರೂಪಿಣಃ॥</p>
		<p class="verse">ಲಭತೇ ಪರಮಾಂ ಶಾಂತಿಂ ಜ್ಞಾನಂ ಮೋಕ್ಷಂ ಪರಂ ಸುಖಮ್।<br/>ಜೀವನ್ಮುಕ್ತೋ ಭವೇನ್ನೂನಂ <strong>ರಮಣಸ್ಯ ಪ್ರಸಾದತಃ</strong>॥</p>
		<p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃಖ್</strong></p>
	</section>
	<section class="level1 numbered" epub:type="chapter" role="doc-chapter" id="id-000b.05">
		<h1 class="level1-title" epub:type="title">ಅಮೃತಸ್ವರೂಪ ಶ್ರೀರಮಣರ ಸಂದೇಶ</h1>
		<p><strong>ಶೃಣ್ವಂತು ವಿಶ್ವೇ ಅಮೃತಸ್ಯ ಪುತ್ರಾಃ</strong>, ಎಲೈ ಅಮೃತಪುತ್ರರೇ, ನನ್ನ ಮಾತುಗಳನ್ನು ಕೇಳಿರಿ—ಎಂದು ವೇದಗಳು ಸಾರಿ ಸಾರಿ ಹೇಳುತ್ತಿವೆ. ಸಕಲ ಮಾನವರೂ ಮರಣವಿಲ್ಲದ ಅಮೃತಸ್ವರೂಪರೇ ಆಗಿದ್ದಾರೆ ಎಂದು ಇದರಿಂದ ನಮಗೆ ತಿಳಿಯುತ್ತದೆ. ಇದು ಸತ್ಯ, ಪರಮಸತ್ಯ! ಸಕಲ ಜೀವಾತ್ಮರೂ ನಿಜವಾಗಿ ಜನ್ಮಮರಣಗಳಿಲ್ಲದ, ಅವಿಕಾರಿಬ್ರಹ್ಮ ಸ್ವರೂಪರೇ ಆಗಿರುತ್ತಾರೆ. ಇದನ್ನು ಭಗವಾನ್ ಶ್ರೀರಮಣಮಹರ್ಷಿಗಳು ಸ್ವತಃ ಸ್ವಾನುಭವದಲ್ಲಿ ಕಂಡುಕೊಂಡು ಸಕಲ ಚಿಜ್ಞಾಸುಗಳಿಗೂ ಸರಳವಾಗಿ ತಿಳಿಸಿರುತ್ತಾರೆ. ಈ ಕೆಳಗಿನ ಶ್ಲೋಕದಲ್ಲಿ ಶ್ರೀರಮಣರು ಹೀಗೆ ಹೇಳಿರುತ್ತಾರೆ:</p>
		<p class="verse">ಮೃತ್ಯುಂಜಯಂ ಮೃತ್ಯುಭಿಯಾಽಽಶ್ರಿತಾನಾಮ್<br/> ಅಹಂಮತಿಃ ಮೃತ್ಯುಮುಪೈತಿ ಪೂರ್ವಮ್।<br/>ಅಥ ಸ್ವಭಾವಾದಮೃತೇಷು ತೇಷು<br/> ಕಥಂ ಪುನರ್ಮೃತ್ಯುಧಿಯೋಽವಕಾಶಃ?॥</p>
		<p class="verse-author">ಸದ್ದರ್ಶನಮ್</p>
		<p><strong>ಭಾವಾರ್ಥ:</strong> ಮೃತ್ಯುವಿನ ಭಯದಿಂದ ಮೃತ್ಯುಂಜಯನನ್ನು ಆಶ್ರಯಿಸಿದವರಿಗೆ ಮೊಟ್ಟಮೊದಲು ‘ಅಹಂಮತಿ’ಯು ನಾಶವಾಗುತ್ತದೆ. ಇನ್ನು, ಸ್ವರೂಪದಿಂದ ಅಮೃತಾತ್ಮರೇ ಆಗಿರುವ ಅಂಥವರಿಗೆ ಮತ್ತೆ ಮೃತ್ಯುವಿನ ಕಲ್ಪನೆಯಾದರೂ ಹೇಗೆತಾನೇ ಬಂದೀತು?</p>
		<p>ಪ್ರತಿಯೊಬ್ಬ ಮಾನವನನ್ನೂ ಕಾಡುತ್ತಿರುವ ಚಿಂತೆಯೆಂದರೆ ಮರಣಚಿಂತೆ. ಯಾವುದಕ್ಕೂ ಅಂಜದಿರುವ ಈ ಪ್ರಚಂಡಮಾನವನು, <strong>ಮರಣ!</strong> ಎಂದರೆ ಗಡ ಗಡ ನಡುಗುತ್ತಾನಲ್ಲವೇ? ದೇವತೆಗಳು, ಅಸುರರನ್ನೂ ಬಿಡದೇ ಯಾವಾಗಲೂ ಕಾಡುತ್ತಿರುವ ಮರಣಚಿಂತೆಯನ್ನು ತಪ್ಪಿಸಿಕೊಳ್ಳಲು ಯಾರಿಂದಲೂ ಸಾಧ್ಯವಿಲ್ಲ! ಆದರೆ ಅಮೃತಾತ್ಮರಾದ ಶ್ರೀರಮಣರು ಮರಣಚಿಂತೆಯನ್ನು ಸುಲಭವಾಗಿ ಗೆಲ್ಲುವ ಸರಳ ಉಪಾಯವನ್ನು ಈ ಮೇಲಿನ ಶ್ಲೋಕದಲ್ಲಿ ತಿಳಿಸಿರುತ್ತಾರೆ.</p>
		<p>ವಿಚಾರದಿಂದ ದೇಹಾಧ್ಯಾಸವನ್ನು ಬಿಟ್ಟವರಿಗೆ ಮರಣದ ಚಿಂತೆಯಾಗಲೀ ಮರಣದ ಭಯವಾಗಲೀ ಕನಸಿನಲ್ಲೂ ಇರಲಾರದು. ಹುಟ್ಟಿದ ದೇಹವು ಎಂದಾದರೂ ಸಾಯಲೇಬೇಕು; ನಾನು ಈ ದೇಹವಲ್ಲ , ದೇಹದ ವಿಕಾರಗಳಿಗೆಲ್ಲ ಸಾಕ್ಷಿಯಾದ ಪ್ರತ್ಯಗಾತ್ಮನೇ ನಾನೆಂದು ತಿಳಿದ ಧೀರನಿಗೆ ಮರಣದ ಕಲ್ಪನೆಯೇ ಇರಲಾರದು ಎಂದಮೇಲೆ, ಇನ್ನು , ಮರಣದ ಚಿಂತೆಯಾಗಲೀ, ಮರಣದ ಭಯವಾಗಲೀ ಇರುವುದಿಲ್ಲ. ಇದು ಶ್ರೀರಮಣರ ಸ್ವಾನುಭವದ ಸಂದೇಶ!</p>
	</section>
	<section class="level1 numbered" epub:type="chapter" role="doc-chapter" id="id-000b.06">
		<h1 class="level1-title" epub:type="title">ಕೂಟಸ್ಥ ರಮಣ!</h1>
		<p>ಉಪನಿಷತ್ತುಗಳಲ್ಲಿ ಪರಬ್ರಹ್ಮವನ್ನು <strong>ಕೂಟಸ್ಥ</strong> ಎಂದು ಕರೆದಿರುತ್ತಾರೆ. <strong>ಕೂಟವತ್ ತಿಷ್ಠತಿ ಇತಿ ಕೂಟಸ್ಥಂ</strong>; ಕೂಟದಂತೆ ಎಂದರೆ ಕಬ್ಬಿಣದ ಗಟ್ಟಿಯಾದ ಅಡಿಗಲ್ಲಿನಂತೆ <span class="en">(Anvil)</span>ಅಲುಗಾಡದೇ ಸ್ಥಿರವಾಗಿರುವ ಬ್ರಹ್ಮಕ್ಕೆ <strong>ಕೂಟಸ್ಥ</strong> ಎಂದು ಹೆಸರು. <strong>ಕೂಟೇ ತಿಷ್ಠತಿ ಇತಿ ಕೂಟಸ್ಥಂ ಬ್ರಹ್ಮ</strong>, ಕೂಟವಾಗಿರುವ ಎಂದರೆ, ಅಸತ್ಯವಾಗಿರುವ ಈ ಜಗತ್ತಿಗೆ ಆಧಾರವಾಗಿರುವ ನಿತ್ಯವಾದ ಬ್ರಹ್ಮಕ್ಕೆ <strong>ಕೂಟಸ್ಥ</strong> ಎಂದು ಹೆಸರು. ಅಂತೂ, ಬದಲಾವಣೆಗಳಿಗೆ ಒಳಗಾಗದ ಅವಿಕಾರಿ ಬ್ರಹ್ಮಕ್ಕೆ <strong>ಕೂಟಸ್ಥ</strong> ಎಂಬ ಹೆಸರು ಪ್ರಸಿದ್ಧವಾಗಿದೆ.</p>
		<p><strong>ಕೂಟಸ್ಥ</strong> ಎಂಬ ಈ ಮಾತು ಭಗವಾನ್ ಶ್ರೀರಮಣ ಮಹರ್ಷಿಗಳಿಗೆ ಹೊಂದುತ್ತದೆ. ಏಕೆಂದರೆ, <strong>ಅರುಣಾಚಲಕ್ಷೇತ್ರವಾದ ತಿರುವಣ್ಣಾಮಲೈಗೆ</strong> ೧-೯-೧೮೯೬ರಂದು ಬಂದು, ತಮ್ಮ ಮಹಾಸಮಾಧಿಯಾಗುವವರೆಗೂ, ಅಂದರೆ, ೧೪-೪-೧೯೫೦ರ ವರೆಗೂ, ಸುಮಾರು ಐವತ್ತನಾಲ್ಕು ವರ್ಷಗಳ ಕಾಲ ಕೂಟಸ್ಥಪರಬ್ರಹ್ಮದಂತೆ ತಿರುವಣ್ಣಾಮಲೈ ಅರುಣಾಚಲ ಕ್ಷೇತ್ರದಲ್ಲೇ ವಾಸವಾಗಿದ್ದ ಅವಿಕಾರಿ, ನಿರ್ವಿಕಾರಿ, ಅಚಲ, ಕೂಟಸ್ಥರೆಂದರೆ ಶ್ರೀರಮಣರು!</p>
		<p>ಚಂಚಲಸ್ವಭಾವದ ಮಾನವರಿಗೆ ಭಗವಂತನ ಮಾಯೆಯ ಪಾಶದ ಆಟವು ಜೋರಾಗಿರುತ್ತದೆ. ಇದ್ದಲ್ಲಿ ಇರದೇ, ಕುಳಿತಲ್ಲಿ ಕೂರದೇ; ಊರಿಂದ ಊರಿಗೆ, ಹಳ್ಳಿಯಿಂದ ದಿಲ್ಲಿಗೆ, ಮನೆಯಿಂದ ಮನೆಗೆ, ಕೇರಿಯಿಂದ ಕೇರಿಗೆ ಸುತ್ತಾಡುತ್ತಾ, ಅವರಿವರ ಕತೆಗಳನ್ನು ಕೇಳುತ್ತಾ ಕಾಲಹಾಕುವುದೇ ಮಾನವರಿಗೆ ಸಹಜವಾಗಿರುತ್ತದೆ. ಏಕೆಂದರೆ ಇಲ್ಲಿ ಶಾಂತಿಯಿಲ್ಲ , ಅಲ್ಲಿ ಇರಬಹುದು; ಇಲ್ಲಿ ನೆಮ್ಮದಿಯಿಲ್ಲ , ಅಲ್ಲಿ ನೆಮ್ಮದಿ ಇರಬಹುದು ಎಂದು ಭ್ರಮಿಸುತ್ತಾ ಒಂದೆಡೆಯಿಂದ ಮತ್ತೊಂದೆಡೆಗೆ ಸಂಚರಿಸುವುದೇ ಪ್ರತಿಯೊಬ್ಬ ಮಾನವನಿಗೂ ಸಹಜವಾಗಿರುತ್ತದೆ. ಇದೇ ಭಗವಂತನ ಪ್ರಬಲಮಾಯೆ!</p>
		<P>ಆದರೆ, ಸ್ವಾನಂದಾಮೃತಸಂತೃಪ್ತರಾದ ರಮಣರನ್ನು ಮಾಯೆಯು ತನ್ನ ಕಡೆಗೆ ಸೆಳೆಯಲಾಗಲಿಲ್ಲ. ಮಾಯೆಯನ್ನು ಗೆದ್ದ ಧೀರರು ರಮಣರು. ವಿಚಾರದಿಂದ, ವಿವೇಕದಿಂದ, ಆತ್ಮನಿಷ್ಠೆಯ ಬಲದಿಂದ, ಬ್ರಹ್ಮಜ್ಞಾನದ ವೀರ್ಯದಿಂದ ಕೂಟಸ್ಥರಾದ ಶ್ರೀರಮಣರಿಗೆ ಶ್ರೀರಮಣರೇ ಉಪಮಾನ. <strong>ಆತ್ಮನಾ ವಿಂದತೇ ವೀರ್ಯಂ ವಿದ್ಯಯಾ ವಿಂದತೇ ಅಮೃತಮ್</strong>—ಎಂಬ ಕೇನೋಪನಿಷತ್ತಿನ ಸಂದೇಶಕ್ಕೆ ಭಗವಾನ್ ಶ್ರೀರಮಣಮಹರ್ಷಿಗಳೇ ಜ್ವಲಂತ ಜೀವಂತ ಪ್ರತ್ಯಕ್ಷ ಉದಾಹರಣೆಯಾಗಿರುತ್ತಾರಲ್ಲವೇ?</P>
	</section>
	<section class="level1 numbered" epub:type="chapter" role="doc-chapter" id="id-000b.07">
		<h1 class="level1-title" epub:type="title">ಪರಮಶಾಂತಿಯ ಅಯಸ್ಕಾಂತ ಶ್ರೀರಮಣರು!</h1>
		<p>ಭಗವಾನ್ ಶ್ರೀರಮಣಮಹರ್ಷಿಗಳು ಇದ್ದಲ್ಲಿಯೇ ಇದ್ದು , ತಮ್ಮ ದಿವ್ಯ ಸನ್ನಿಧಿಗೆ ನೂರಾರು, ಸಹಸ್ರಾರು, ಲಕ್ಷಾಧಿಕ ಸಂನ್ಯಾಸಿ, ತತ್ತ್ವಜಿಜ್ಞಾಸು, ಮುಮುಕ್ಷು ಸಾಧಕರುಗಳನ್ನು ಸಹಜ ಮೌನದಿಂದ ಆಕರ್ಷಿಸುತ್ತಿದ್ದ ಅದ್ಭುತ ಅಯಸ್ಕಾಂತರಾಗಿದ್ದರು. ಕೇವಲ ಶ್ರೀರಮಣರ ದರ್ಶನ ಮಾತ್ರದಿಂದಲೇ ಸಹಸ್ರಾರು ಭಕ್ತರು ಧನ್ಯರಾಗುತ್ತಿದ್ದರು. ಭಗವಾನ್ ಶ್ರೀರಮಣರ ದರ್ಶನದಿಂದಲೇ ಮುಮುಕ್ಷುಗಳಿಗೆ ಶಾಂತಿ, ಆನಂದ, ತೃಪ್ತಿಗಳು ಉಂಟಾಗುತ್ತಿದ್ದವು. ಮಹಾಮೌನಯೋಗಿಗಳಾದ ಭಗವಾನ್ ಶ್ರೀರಮಣರು ಇಪ್ಪತ್ತನೇ ಶತಮಾನದ ಶ್ರೀದಕ್ಷಿಣಾಮೂರ್ತಿಗಳಾಗಿ ತಮ್ಮ ದಿವ್ಯ ಮೌನದ ಸಾನ್ನಿಧ್ಯದಿಂದಲೇ ತಮ್ಮ ಭಕ್ತರಿಗೆ ಆತ್ಮಜ್ಞಾನದ ಉಪದೇಶವನ್ನು ಮಾಡುತ್ತಿದ್ದರು.</p>
		<p>ಸಾಗರವು ತಾನಿದ್ದಲ್ಲಿಯೇ ಇದ್ದು, ಎಲ್ಲಾ ನದಿಗಳನ್ನೂ ತನ್ನ ಕಡೆಗೆ ಸಹಜವಾಗಿ ಆಕರ್ಷಿಸುತ್ತದೆಯಲ್ಲವೇ? ಗಂಗಾ, ಯಮುನಾ, ಗೋದಾವರಿ, ನರ್ಮದಾ, ಸಿಂಧು ಮುಂತಾದ ನದಿಗಳು ಸಾಗರವನ್ನು ಸೇರುವವರೆಗೂ ಒಂದೇ ಸಮನೆ ಹರಿಯುತ್ತಾ ಹರಿಯುತ್ತಾ, ಕೊನೆಗೆ ಸಾಗರದೊಂದಿಗೆ, ಸಾಗರದಲ್ಲಿ ಸೇರಿದ ಕೂಡಲೇ ಶಾಂತವಾಗುತ್ತವೆಯಲ್ಲವೇ? ಆದರೆ ಸಾಗರವು ಮಾತ್ರ ಯಾವ ನದಿಗಳಿಗೂ ಆಹ್ವಾನವನ್ನು ಕೊಟ್ಟು, ಆ ನದಿಗಳನ್ನು ತನ್ನ ಕಡೆಗೆ ಹರಿದುಬರುವಂತೆ ಪ್ರಾರ್ಥನೆಮಾಡುವುದಿಲ್ಲ. ಆದರೂ ಎಲ್ಲಾ ನದಿಗಳೂ ಸಾಗರದ ಕಡೆಗೇ ಸಹಜವಾಗಿ ಹರಿಯುತ್ತವೆಯಲ್ಲವೇ?</p>
		<p>ಹೀಗೆಯೇ ಶ್ರೀರಮಣರೂ ತಮ್ಮನ್ನು ಕಾಣುವಂತೆ ಯಾರಿಗೂ <span class="en">Printed Invitation</span>ಗಳನ್ನು ಕಳಿಸುತ್ತಿರಲಿಲ್ಲ. ಏಕೆಂದರೆ ಶ್ರೀರಮಣರು ಕೃತಾರ್ಥರು, ಧನ್ಯರು, ಕೃತಕೃತ್ಯರು ಹಾಗೂ ನಿತ್ಯಾನಂದಸಂತೃಪ್ತರಾಗಿದ್ದ ಶಾಂತಿಸಾಗರರು, ಆನಂದಸಾಗರರು, ಹಾಗೂ ಜ್ಞಾನಸಾಗರರು. ಇವರ ದರ್ಶನಕ್ಕಾಗಿ ದೇಶವಿದೇಶಗಳಿಂದ ಸಹಸ್ರಾರು ಸಾಧಕರುಗಳು ತಾವು ತಾವಾಗಿಯೇ ಬರುತ್ತಿದ್ದರು. ಅಯಸ್ಕಾಂತದ ಸಮೀಪಕ್ಕೆ ಕಬ್ಬಿಣವು ತಾನುತಾನಾಗಿಯೇ ಹೋಗುತ್ತದೆಯಲ್ಲವೇ?</p>
		<p><strong>ತಸ್ಮಾದಾತ್ಮಜ್ಞಂ ಹ್ಯರ್ಚಯೇದ್ ಭೂತಿಕಾಮಃ</strong>, ಭೂತಿಕಾಮರುಗಳು ಆತ್ಮಜ್ಞಾನಿಯನ್ನು ಆರಾಧಿಸಿದರೆ, ಅದರಿಂದ ಅವರ ಇಷ್ಟಾರ್ಥಗಳು ಈಡೇರುತ್ತವೆ ಎಂಬ ಮುಂಡಕೋಪನಿಷತ್ತಿನ ಮಂತ್ರಕ್ಕೆ ಶ್ರೀರಮಣರೇ ಜ್ವಲಂತ ದೃಷ್ಟಾಂತ! ನಾವೂ ಶ್ರೀರಮಣರನ್ನು ಆರಾಧಿಸಿ ಬ್ರಹ್ಮಜ್ಞಾನಿಗಳಾಗುವಂತೆ ಭಗವಾನ್ ಶ್ರೀರಮಣಮಹರ್ಷಿಗಳೇ ನಮ್ಮೆಲ್ಲರನ್ನೂ ಅನುಗ್ರಹಿಸಲಿ!</p>
	</section>
	<section class="level1 numbered" epub:type="chapter" role="doc-chapter" id="id-000b.08">
		<h1 class="level1-title" epub:type="title">“ಸತ್”ತತ್ತ್ವವನ್ನು ಬಿಟ್ಟು ಜಗತ್ತೆಂಬುದು ಇಲ್ಲ</h1>
		<p class="verse"> ಸತ್ಪ್ರತ್ಯಯಾಃ ಕಿಂ ನು ವಿಹಾಯ ಸಂತಮ್।<br/> ಹೃದ್ಯೇಷ ಚಿಂತಾರಹಿತೋ ಹೃದಾಖ್ಯಃ।<br/> ಕಥಂ ಸ್ಮರಾಮಸ್ತಮಮೇಯಮೇಕಮ್<br/> ತಸ್ಯ ಸ್ಮೃತಿಸ್ತತ್ರ ದೃಢೈವ ನಿಷ್ಠಾ ।।</p>
		<p><strong>ಅನ್ವಯ:</strong> ಸಂತಂ ವಿಹಾಯ ಸತ್ಪ್ರತ್ಯಯಾಃ ಸಂತಿ ಕಿಂ ನು> ಏಷಃ ಹೃದಿಚಿಂತಾರಹಿತಃ ಹೃದಾಖ್ಯಃ ಆತ್ಮಾ ಅಸ್ತಿ। ಅಮೇಯಂ ತಂ ಏಕಂ ಆತ್ಮಾನಂ ವಯಂ ಕಥಂ ಸ್ಮರಾಮಃ? ತಸ್ಯ ಆತ್ಮನಃ ಸ್ಮೃತಿರ್ನಾಮ, ತತ್ರ ಏವ ದೃಢಾ ನಿಷ್ಠಾ।</p>
		<p><strong>ಭಾವಾರ್ಥ:</strong> ಇರುವಿಕೆಯನ್ನು ಬಿಟ್ಟು ಸತ್ಪ್ರತ್ಯಯಗಳು ಇರುತ್ತವೆಯೇನು? ಹೃದಯದೊಳಗಿರುವ, ಪ್ರತ್ಯಯಗಳಿಲ್ಲದಿರುವ ಈ ಆತ್ಮನೇ <strong>ಹೃದಯ</strong>ವೆನಿಸುತ್ತಾನೆ. ಪ್ರಮಾಣಗಳಿಗೆ ವಿಷಯನಾಗದಿರುವ, ಅದ್ವಿತೀಯನಾದ ಇಂಥ ಆತ್ಮನನ್ನು ನಾವುಗಳು ತಿಳಿಯುವುದಾದರೂ ಹೇಗೆ? ಎಂದರೆ, ಉತ್ತರವಿಲ್ಲಿದೆ: ಆ ಆತ್ಮನನ್ನು ಅರಿಯುವುದೆಂದರೆ ಆತ್ಮನಲ್ಲಿಯೇ ದೃಢವಾಗಿ ನೆಲೆನಿಲ್ಲುವುದೇ.</p>
		<p><strong>ತಾತ್ಪರ್ಯಾರ್ಥ:</strong> ನಮಗೆ ಯಾವುದೇ ಪದಾರ್ಥವು ತೋರಬೇಕಾದರೂ ‘ಇದೆ’ ಎಂದೇ ತೋರುತ್ತದೆಯಲ್ಲವೇ? ಆತ್ಮನೇ ಎಲ್ಲಾ ಪದಾರ್ಥಗಳಲ್ಲಿಯೂ ಇರುವಿಕೆಯ ರೂಪನಾಗಿರುತ್ತಾನೆ. ಇವನಿಗೇ ‘<strong>ಸದ್ರೂಪ ಆತ್ಮಾ</strong>’ ಎಂದು ಹೆಸರು. ಆತ್ಮನಿಲ್ಲದೇ ಹೋದರೆ ಯಾವ ಪದಾರ್ಥವೂ ತೋರಲಾರದು. ಸರಿ, ಇಂಥ ಆತ್ಮನು ಎಲ್ಲಿದ್ದಾನೆ? ಹೇಗಿದ್ದಾನೆ? ಎಂದರೆ, ನಮ್ಮೆಲ್ಲರ ಬುದ್ಧಿಗೆ ಸಾಕ್ಷಿಯಾಗಿದ್ದಾನೆ. ಈ ಆತ್ಮನು ಬುದ್ಧಿಗೂ ಬುದ್ಧಿಯಾಗಿ, ಬುದ್ಧಿಯ ಪ್ರತ್ಯಯಗಳನ್ನು ಬೆಳಗುತ್ತಾ, ತಾನು ಮಾತ್ರಾ ಪ್ರತ್ಯಯಗಳ ಗೊಂದಲಕ್ಕೆ ಸಿಕ್ಕಿಕೊಳ್ಳದೇ ಇರುತ್ತಾನೆ. ಈ ಆತ್ಮನಿಗೇ <strong>ಹೃದಯ</strong> ಎಂದು ಹೆಸರು.</p>
		<p>ಈ ಆತ್ಮನು ಸರ್ವಥಾ ಅಪ್ರಮೇಯನಾಗಿದ್ದಾನೆ, ಎಂದರೆ ಯಾವ ಪ್ರಮಾಣಗಳಿಗೂ ವಿಷಯನೇ ಅಲ್ಲ. ಪ್ರಮಾಣಗಳನ್ನೇ ಬೆಳಗುತ್ತಿರುವ, ಇಂಥ ಏಕನಾದ ಆತ್ಮನನ್ನು ಜಿಜ್ಞಾಸುಗಳಾದ ನಾವುಗಳು ಹೇಗೆ ತಿಳಿಯಬೇಕು? ಎಂದರೆ, ಆತ್ಮನಾಗಿ ಉಳಿದುಕೊಳ್ಳಬೇಕು ಎಂದರ್ಥ. ವಿವೇಕದಿಂದ ಹಾಗೂ ಆಳವಾದ ವಿಚಾರದ ಬಲದಿಂದ ಅನಾತ್ಮಗಳಾದ ದೇಹಾದಿಗಳನ್ನು ತಾನಲ್ಲವೆಂದೂ ಸತ್ಸ್ವರೂಪನಾದ ಆತ್ಮನೇ ತಾನೆಂದೂ ತಿಳಿಯುವುದೇ ಆತ್ಮಜ್ಞಾನವೆನಿಸುತ್ತದೆ. ಆತ್ಮನಲ್ಲಿ ಆತ್ಮರೂಪದಿಂದ ಆತ್ಮನಾಗಿ ಸಹಜವಾಗಿ ನಿಲ್ಲುವುದಕ್ಕೇ ಆತ್ಮದರ್ಶನ, ಆತ್ಮಜ್ಞಾನ, ಆತ್ಮಾವಗತಿ—ಎಂದೆಲ್ಲಾ ಹೆಸರುಗಳು.</p>
		<p class="text-center"><strong>ಆತ್ಮದರ್ಶನವೆಂದರೆ ಆತ್ಮನಿಷ್ಠೆಯೇ.</strong></p>
	</section>
	<section class="level1 numbered" epub:type="chapter" role="doc-chapter" id="id-000b.09">
		<h1 class="level1-title" epub:type="title">ದೇಹಾಧ್ಯಾಸವು ಹೋದರೆ ಅಮೃತತ್ವಪ್ರಾಪ್ತಿ</h1>
		<p class="verse">ಮೃತ್ಯುಂಜಯಂ ಮೃತ್ಯುಭಿಯಾಽಽಶ್ರಿತಾನಾಮ್<br/>ಅಹಂಮತಿರ್ಮೃತ್ಯುಮುಪೈತಿ ಪೂರ್ವಮ್।<br/> ಅಥ ಸ್ವಭಾವಾದಮೃತೇಷು ತೇಷು<br/> ಕಥಂ ಪುನರ್ಮೃತ್ಯುಧಿಯೋಽವಕಾಶಃ ?।।</p>
		<p><strong>ಪದಚ್ಛೇದ:</strong> ಮೃತ್ಯುಂಜಯಂ ಮೃತ್ಯುಭಿಯಾ ಆಶ್ರಿತಾನಾಂ ಅಹಂಮತಿಃ ಮೃತ್ಯುಮ್ ಉಪೈತಿ ಪೂರ್ವಮ್। ಅಥ ಸ್ವಭಾವಾತ್ ಅಮೃತೇಷು ತೇಷು ಸತ್ಸು ಕಥಂ ಪುನಃ ಮೃತ್ಯುಧಿಯಃ ಅವಕಾಶಃ?</p>
		<p><strong>ಅನ್ವಯ:</strong>ಮೃತ್ಯುಂಜಯಮ್ ಮೃತ್ಯುಂಜಯಮ್ ಆಶ್ರಿತಾನಾಮ್ ಅಹಂಮತಿಃ ಪೂರ್ವಮ್ ಮೃತ್ಯುಮ್ ಉಪೈತಿ। ಅಥ ತೇಷು ಸ್ವಭಾವಾತ್ ಅಮೃತೇಷು ಸತ್ಸು ಪುನಃ ಮೃತ್ಯುಧಿಯಃ ಕಥಮ್ ಅವಕಾಶಃ?</p>
		<p><strong>ಭಾವಾರ್ಥ:</strong> ಮರಣಭಯದಿಂದ ಮೃತ್ಯುಂಜಯನನ್ನು ಆಶ್ರಯಿಸಿದವರಿಗೆ ಅಹಂಕಾರವು ಮೊಟ್ಟಮೊದಲಿಗೆ ನಾಶವಾಗಿಬಿಡುತ್ತದೆ. ಇನ್ನು ಅವರು ಸ್ವಭಾವದಿಂದ ಅಮೃತರೇ ಆಗಿರುವುದರಿಂದ, ಮತ್ತೆ , ಅಂಥವರಿಗೆ ಮೃತ್ಯುವಿನ ಕಲ್ಪನೆಯಾದರೂ ಹೇಗೆ ತಾನೇ ಬಂದೀತು?</p>
		<p><strong>ತಾತ್ಪರ್ಯಾರ್ಥ:</strong> ಅಹಂಕಾರವೇ ಮರಣಭಯಕ್ಕೆ  ಮೂಲ. ನಾನು ಶರೀರ, ನಾನು ಮನುಷ್ಯ, ನಾನು ಸಂನ್ಯಾಸಿ, ನಾನು ಶ್ರೀಮಂತ, ನಾನು ಬಡವ, ನಾನು ಬುದ್ಧಿವಂತ—ಹೀಗೆ ಅನಾತ್ಮವಸ್ತುಗಳನ್ನು ‘ನಾನು’ ಎಂದು ತಿಳಿದಿರುವುದಕ್ಕೇ <strong>ಅಹಂಮತಿ</strong> ಎಂದು ಹೆಸರು. ಅಹಂಮತಿಯುಳ್ಳ ಅಜ್ಞಾನಿಗಳಿಗೆ ಮರಣಭಯವು ಯಾವಾಗಲೂ ಇದ್ದೇ ಇರುತ್ತದೆ. ಸಾಧಕರು ಮೃತ್ಯುಂಜಯನಾದ ಅಂದರೆ ಜನ್ಮಮರಣಗಳಿಲ್ಲದ ಆತ್ಮನನ್ನು ಆಶ್ರಯಿಸಿದರೆ, ಅಂದರೆ ತಿಳಿದುಕೊಂಡರೆ ಆ ಕೂಡಲೇ <strong>ಅಹಂಮತಿಯು</strong> ನಾಶವಾಗಿಬಿಡುತ್ತದೆ. ‘<strong>ನಾನು ಶರೀರ</strong>’ ಎಂದಾಗ ಭಯ, ‘<strong>ನಾನು ಬ್ರಹ್ಮ</strong>’ ಎಂದಾಗ ಅಭಯ. ‘<strong>ಅಹಂ ಬ್ರಹ್ಮಾಸ್ಮಿ</strong>’ ಎಂದು ತಿಳಿದವರಿಗೆ ಮರಣಭಯವು ಇರಲಾರದಷ್ಟೆ?</p>
		<p>ಸಕಲ ಮಾನವರ ಪರಮಾರ್ಥಸ್ವರೂಪವೇ <strong>ಅಮೃತಸ್ವರೂಪವು</strong>. ಇಂಥ ಸಹಜವಾದ ಅಮೃತಸ್ವಭಾವವು ತಿಳಿದಮೇಲೆ, ಇನ್ನು, ಮತ್ತೆ ಅವರಿಗೆ ಮರಣದ ಕಲ್ಪನೆಯಾಗಲೀ ಭಯವಾಗಲೀ ಉಂಟಾಗಲಾರದಲ್ಲವೇ? ದೇಹಾಧ್ಯಾಸವನ್ನು ಬಿಟ್ಟು ‘<strong>ಅಹಂ ಬ್ರಹ್ಮಾಸ್ಮಿ</strong>’ ಎಂದು ಬ್ರಹ್ಮಾತ್ಮೈಕ್ಯಜ್ಞಾನವನ್ನು ಪಡೆದವರಿಗೆ ಅಮೃತಾತ್ಮ ಸ್ವರೂಪವು ತಿಳಿದು ಅಂಥವರು ಅಮೃತಾತ್ಮರೇ ಆಗಿಬಿಡುತ್ತಾರಲ್ಲವೇ?</p>
		<p class="text-center"><strong>ದೇಹಾಭಿಮಾನವಿಲ್ಲದವರಿಗೆ ಮರಣದ ಭಯವಿಲ್ಲ.</strong></p>
	</section>
</body>
</html>
