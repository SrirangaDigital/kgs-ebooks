<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
 <title>ಮಕ್ಕಳಿಗಾಗಿ ಸ್ತೋತ್ರಗಳು</title>
<link type="text/css" rel="stylesheet" href="css/style.css" />
</head>
<body class="maintext">
<section class="level1 numbered" epub:type="chapter" role="doc-chapter" id="id-000b.1">
<h1 class="level1-title" epub:type="title">ನಮೋ ನಮಃ ಸದ್ಗುರುಪಾದುಕಾಭ್ಯಾಮ್</h1>
<p>೧೯೫೯ ರಿಂದ ೧೯೭೫ ರ ವರೆಗೂ ನನಗೆ ಅಶನ ವಸನಗಳನ್ನು ಕೊಟ್ಟು, ವೇದಾಂತಭಾಷ್ಯಗ್ರಂಥಗಳನ್ನು ಪಾಠಮಾಡಿ ನನ್ನ ಜನ್ಮವನ್ನೇ ಸಫಲವಾಗಿಸಿರುವಂಥ, ನನ್ನ ಪ್ರೀತಿಯ ಹಾಗೂ ಪರಮಪೂಜ್ಯ ಶ್ರೀಶ್ರೀಸಚ್ಚಿದಾನಂದೇಂದ್ರ ಸರಸ್ವತೀ ಸದ್ಗುರುಗಳವರ ಪರಮಪಾವನ ಚರಣಾರವಿಂದಂಗಳಲ್ಲಿ ನನ್ನ ಭಕ್ತಿಪೂರ್ವಕವಾದ ಪ್ರಣಾಮಗಳನ್ನು ಇಲ್ಲಿ ಮೊಟ್ಟಮೊದಲಿಗೆ ಸಮರ್ಪಿಸುತ್ತೇನೆ. ಹತ್ತರಿಂದ ಇಪ್ಪತ್ತು ವಯಸ್ಸಿನ ಪುಟ್ಟ ಬಾಲಕನಾದ ನನಗೆ ಎಂಭತ್ತರಿಂದ ತೊಂಭತ್ತು ವಯಸ್ಸಿನ ನನ್ನ ಪ್ರೀತಿಯ ಸದ್ಗುರುಗಳು ಅನೇಕ ಸ್ತೋತ್ರಗಳನ್ನು ಹೇಳಿ, ಅರ್ಥಗಳನ್ನೂ ತಿಳಿಸುತ್ತಿದ್ದರು. ಆಗ, ಅಂದರೆ ೧೯೬೦ ರಿಂದ ೧೯೭೦ರ ವರೆಗೆ ಸದ್ಗುರುಗಳು ಗಟ್ಟುಮಾಡಿಸಿದ್ದ ಆ “ <strong>ಮಕ್ಕಳ ಸ್ತೋತ್ರಗಳು</strong>” ನನಗೆ ಈಗಲೂ ರಕ್ತಗತವಾಗಿರುತ್ತವೆ. ಇದೆಲ್ಲವೂ ಗುರುಸೇವಾಫಲ!</p>
<p>ಈ ವರೆಗಿನ ನನ್ನ ಎಪ್ಪತ್ತನಾಲ್ಕು ಕೃತಿಗಳಲ್ಲಿಯೂ ನಾನು ದೊಡ್ಡವರಿಗಾಗಿ, ಪ್ರೌಢರಿಗಾಗಿ ಅನೇಕ ವಿಷಯಗಳನ್ನು ತಿಳಿಸಿರುತ್ತೇನೆ. ಹೀಗಾಗಿ ಆ ಗ್ರಂಥಗಳು ಪುಟ್ಟ ಪುಟ್ಟ ಮಕ್ಕಳಿಗೆ ಪ್ರಯೋಜನಕಾರಿಯಾಗಲಾರವು. ಇದನ್ನು ಗಮನಿಸಿದ ಅನೇಕರು, “ಶರ್ಮಾಜಿ, ನೀವು ಮಕ್ಕಳಿಗಾಗಿ ಕೆಲವು ಸ್ತೋತ್ರಗಳನ್ನು ಮತ್ತು ಅರ್ಥಗಳನ್ನು ಬರೆಯಬೇಕು” —ಎಂದು ಹೇಳುತ್ತಿದ್ದರು. ೨೧-೩-೨೦೧೬ ಸೋಮವಾರದಿಂದ ೨೬-೩-೨೦೧೬ ಶನಿವಾರದ ವರೆಗೆ <strong>ಬೆಂಗಳೂರಿನ ರಾಗಿಗುಡ್ಡದ ಶ್ರೀಪ್ರಸನ್ನ ಆಂಜನೇಯ ದೇವಸ್ಥಾನ</strong> ದಲ್ಲಿ “ <strong>ಸುಭಾಷಿತಗಳು</strong>” ವಿಷಯಗಳನ್ನು ಉಪನ್ಯಾಸ ಮಾಡಿದೆನು. ಅಲ್ಲಿನ ಅನೇಕ ಶ್ರೋತೃಗಳು, “ಶರ್ಮಾಜಿ, ನೀವು ದೊಡ್ಡದೊಡ್ಡವರಿಗಾಗಿಯೇ ದೊಡ್ಡದೊಡ್ಡ ಗ್ರಂಥಗಳನ್ನು ಬರೆಯುತ್ತೀರಿ, ದಯವಿಟ್ಟು ಪುಟ್ಟ ಪುಟ್ಟ ಮಕ್ಕಳಿಗಾಗಿಯೂ ಸುಲಭವಾದ ಗ್ರಂಥಗಳನ್ನು ಬರೆಯಬೇಕು” ಎಂದು ಹೇಳುತ್ತಿದ್ದರು. ಇದೆಲ್ಲದರ ಫಲಶ್ರುತಿಯಾಗಿ “ <strong>ಮಕ್ಕಳಿಗಾಗಿ ಸ್ತೋತ್ರಗಳು</strong>” ಎಂಬೀ ಗ್ರಂಥವನ್ನು ಈಗ ಬರೆದಿರುತ್ತೇನೆ. ಮಕ್ಕಳುಗಳು ಗಟ್ಟುಮಾಡಿಕೊಂಡು ಪ್ರತಿದಿನವೂ ಪಠಿಸಬೇಕಾದ ನಲವತ್ತು ಸ್ತೋತ್ರಗಳನ್ನು ಮಾತ್ರ ನಾನಿಲ್ಲಿ ಬರೆದಿರುತ್ತೇನೆ. ಇದರಿಂದ ಪುಟ್ಟ ಪುಟಾಣಿ ಮಕ್ಕಳು ಸತ್ಪ್ರಜೆಗಳಾಗುತ್ತಾರೆ. ಇದನ್ನು ಪ್ರೀತಿಯಿಂದ ಸುಂದರವಾಗಿ ಮುದ್ರಿಸಿಕೊಟ್ಟಿರುವ ಪ್ರೀತಿಯ ಶ್ರೀ ಬಿ. ಎನ್. ನಟರಾಜ್ರವರಿಗೆ ವಂದನೆಗಳು.</p>
<p>ಶ್ರೀ “ <strong>ದುರ್ಮುಖಿ</strong>” ಸಂವತ್ಸರದ<br />ಜ್ಯೇಷ್ಠಶುದ್ಧ ಪೂರ್ಣಿಮಾ<br /><span class="en">20-6-2016</span>, ಸೋಮವಾರ</p>
<p class="text-right">ಮಹಾಮಹೋಪಾಧ್ಯಾಯ ವಿದ್ವಾನ್<br /><strong>ಡಾ ॥ ಕೆ. ಜಿ. ಸುಬ್ರಾಯಶರ್ಮಾ</strong><br />ಉತ್ತರಹಳ್ಳಿ, ಬೆಂಗಳೂರು - 61</p>
</section>
<section class="level1 numbered" epub:type="chapter" role="doc-chapter" id="id-000b.2">
<h1 class="level1-title" epub:type="title">ಮಕ್ಕಳಿಗಾಗಿ ಸ್ತೋತ್ರಗಳು</h1>
<p>ಈ ಗ್ರಂಥದ ಹೆಸರು <strong>ಮಕ್ಕಳಿಗಾಗಿ ಸ್ತೋತ್ರಗಳು</strong> ಎಂದು. ಸುಮಾರು ಐದರಿಂದ ಇಪ್ಪತ್ತನೆಯ ವಯಸ್ಸಿನ ಮಕ್ಕಳಿಗಾಗಿ ಈ ಗ್ರಂಥವನ್ನು ಬರೆದಿದ್ದೇನೆ. ಈಗಿನ ಕಾಲದ ಮಕ್ಕಳಿಗೆ ಇಂಗ್ಲೀಷು, ಟಿ.ವಿ., ಮೊಬೈಲ್, ಕಂಪ್ಯೂಟರ್, ಇಂಟರ್ನೆಟ್—ಇವುಗಳ ಮೇಲೆಯೇ ಹೆಚ್ಚಿನ ವ್ಯಾಮೋಹವು ಇರುತ್ತದೆ. ಜೊತೆಗೆ ಸ್ಕೂಲು ಶಾಲಾ ಕಾಲೇಜುಗಳ ಪಾಠಗಳ ಹೊರೆ ಬೇರೆ. ಹೀಗಾಗಿಬಿಟ್ಟು, ನಮ್ಮ ಈ ಪುಟ್ಟ ಮಕ್ಕಳಿಗೆ ಭಾರತೀಯ ಸಂಸ್ಕೃತಿಯು ತಿಳಿಯದಂತಾಗಿದೆ; ಇನ್ನು ಸಂಸ್ಕೃತದಲ್ಲಿರುವ ಸ್ತೋತ್ರಗಳ ಪರಿಚಯವಂತೂ ಇಲ್ಲವೇ ಇಲ್ಲದಂತಾಗಿಬಿಟ್ಟಿರುತ್ತದೆ.</p>
<p>ಈ ಕೊರತೆಯನ್ನು ಕಂಡು ನಾನು “ <strong>ಮಕ್ಕಳಿಗಾಗಿ ಸ್ತೋತ್ರಗಳು</strong>” ಎಂಬೀ ಗ್ರಂಥವನ್ನು ಬರೆದಿರುತ್ತೇನೆ. ನಮ್ಮ ಭಾರತೀಯ ಸಂಸ್ಕೃತಿಯಲ್ಲಿ ಸಹಸ್ರಾರು ಸ್ತೋತ್ರಗಳಿವೆ. ಸಾವಿರಾರು ದೇವದೇವಿಯರೂ ಇದ್ದಾರೆ. ಪಂಚಕಂ, ಷಟ್ಕಂ, ಸಪ್ತಕಂ, ಅಷ್ಟಕಂ, ದಶಕಂ, ದ್ವಾದಶಂ, ಶತಕಂ—ಹೀಗೆ ಸಾಕಷ್ಟು ಸ್ತೋತ್ರಗಳಿವೆ. ಸ್ತೋತ್ರಗಳನ್ನು ಕುರಿತು ನೂರಾರು, ಸಹಸ್ರಾರು ಪುಟಗಳ ಗ್ರಂಥಗಳೇ ಇರುತ್ತವೆ. ಆದರೆ ಆ ದೊಡ್ಡದೊಡ್ಡ ಸ್ತೋತ್ರಗಳು ಪುಟ್ಟಪುಟ್ಟ ಮಕ್ಕಳಿಗೆ ಪಠಿಸುವುದಕ್ಕಾಗಲೀ, ಅರ್ಥಾನುಸಂಧಾನಕ್ಕಾಗಲೀ ಸಾಧ್ಯವೇ ಇಲ್ಲ.</p>
<p>ಇದನ್ನು ಕಂಡು, “ <strong>ಮಕ್ಕಳಿಗಾಗಿ ಸ್ತೋತ್ರಗಳು</strong>” ಎಂಬೀ ಪುಟ್ಟ ಗ್ರಂಥದಲ್ಲಿ ನಾನು ಕೇವಲ ನಲವತ್ತು ಸುಪ್ರಸಿದ್ಧವಾದ ಹಾಗೂ ಜನಪ್ರಿಯವಾದ ಸ್ತೋತ್ರಗಳನ್ನು ಸಂಗ್ರಹಿಸಿರುತ್ತೇನೆ. ಒಂದು ಪುಟಕ್ಕೆ ಒಂದೇ ಶ್ಲೋಕ, ಒಂದು ಶ್ಲೋಕಕ್ಕೆ ಒಂದೇ ಪುಟದಂತೆ ಇಲ್ಲಿ ಸ್ತೋತ್ರಗಳಿಗೆ ಭಾವಾರ್ಥ, ತಾತ್ಪರ್ಯಾಥರ್ಗಳನ್ನು ಬರೆದಿರುತ್ತೇನೆ. ಕೆಲವು ಸ್ತೋತ್ರಗಳಿಗೆ ಪದಚ್ಛೇದ, ಅನ್ವಯಗಳನ್ನೂ ಬರೆದಿರುತ್ತೇನೆ. ಇದರಿಂದ ಪುಟ್ಟ ಪುಟ್ಟ ಮಕ್ಕಳಿಗೆ ತುಂಬಾ ಪ್ರಯೋಜನವಾದೀತೆಂದು ನಂಬುತ್ತೇನೆ.</p>
<p>“ <strong>ಮಕ್ಕಳಿಗಾಗಿ ಸ್ತೋತ್ರಗಳು</strong>” ಎಂದು ಹೆಸರಿದ್ದರೂ, ದೊಡ್ಡವರಿಗೂ ಈ ಶ್ಲೋಕಗಳ ಪಾರಾಯಣದಿಂದ ಪ್ರಯೋಜನವು ಉಂಟಾಗುತ್ತದೆ. ತಪ್ಪಿಲ್ಲದಂತೆ ಈ ಸ್ತೋತ್ರಗಳನ್ನು ಪಾರಾಯಣಮಾಡಿ ಅರ್ಥವನ್ನು ತಿಳಿದುಕೊಂಡು ದೊಡ್ಡವರೂ ಆ ಸ್ತೋತ್ರಗಳ ಫಲಗಳನ್ನು ಹೊಂದಬಹುದು. ಪುಟ್ಟ ಪುಟ್ಟ ಮಕ್ಕಳು ಈ ಸ್ತೋತ್ರಗಳ ಪಾರಾಯಣದಿಂದ ಉತ್ತಮ ಸತ್ಪ್ರಜೆಗಳಾಗುವುದರಲ್ಲಿ ಸಂಶಯವಿಲ್ಲ.</p>
<p>ತಾ <span class="en">f 30-6-2016</span>, ಗುರುವಾರ</p>
<p class="text-right"><strong>ಡಾ ॥ ಕೆ. ಜಿ. ಸುಬ್ರಾಯಶರ್ಮಾ</strong></p>
</section>
</body>
</html>
