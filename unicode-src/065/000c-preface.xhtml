<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಚತುಸ್ಸೂತ್ರೀಭಾಷ್ಯಸಾರ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000b.1">
		<h1 class="level1-title" epub:type="title">ನಮೋ ನಮಃ ಸದ್ಗುರುಪಾದುಕಾಭ್ಯಾಮ್</h1>
		<p>ಶ್ರೋತ್ರಿಯಬ್ರಹ್ಮನಿಷ್ಠಸದ್ಗುರುಪುಂಗವರಾದ ಪರಮಪೂಜ್ಯ ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀಮಹಾಸ್ವಾಮಿಗಳವರ ಪರಮಪಾವನ ಚರಣಕಮಲಂಗಳಲ್ಲಿ ನನ್ನ ಭಕ್ತಿಪೂರ್ವಕ ಪ್ರಣಾಮಗಳನ್ನು ಮೊಟ್ಟಮೊದಲಿಗೆ ಸಮರ್ಪಿಸುತ್ತೇನೆ. ನನಗೆ ಅನ್ನದಾತೃವೂ ವಿದ್ಯಾದಾತೃವೂ ಕೃಪಾನುಗ್ರಹದಾತೃವೂ ಆಗಿರುವ ನನ್ನ ಪ್ರೀತಿಯ ಸದ್ಗುರುಗಳೇ ನನಗೆ ಸಂಪತ್ತು ಹಾಗೂ ಐಶ್ವರ್ಯ! ಹಾಗೂ ಸರ್ವಸ್ವ!</p>
		<p><strong>ನನಗೆ ನನ್ನ ಸದ್ಗುರುಗಳೇ ಸಂಪೂರ್ಣವಾಗಿ ಬ್ರಹ್ಮಸೂತ್ರಶಾಂಕರಭಾಷ್ಯವನ್ನು ಪಾಠಮಾಡಿರುತ್ತಾರೆ. ಚತುಸ್ಸೂತ್ರೀಭಾಷ್ಯವನ್ನಂತೂ ನನಗೆ ಮೂರು, ನಾಲ್ಕು ಬಾರಿ ಪಾಠವನ್ನು ಮಾಡಿರುವುದಲ್ಲದೇ, ಇಡೀ ಚತುಸ್ಸೂತ್ರೀ ಶಾಂಕರಭಾಷ್ಯವನ್ನು ನನಗೆ ನನ್ನ ಗುರುಗಳು ಗಟ್ಟುಮಾಡಿಸಿಬಿಟ್ಟಿರುತ್ತಾರೆ.</strong> ಸುಮಾರು ೧೯೬೮ ರಿಂದ ೧೯೭೩ರವರೆಗೆ ಐದು ವರ್ಷಗಳು ಬ್ರಹ್ಮಸೂತ್ರಭಾಷ್ಯವನ್ನು ಶ್ರೀಶ್ರೀಗಳವರೇ ನನಗೆ ಪಾಠಮಾಡಿ ನನ್ನನ್ನು ಕೃತಾರ್ಥನನ್ನಾಗಿ ಮಾಡಿರುತ್ತಾರೆ. ಹೀಗಾಗಿ ಅಂದಿನಿಂದ ಇಂದಿನವರೆಗೂ <strong>ನನಗೆ ಚತುಸ್ಸೂತ್ರೀಭಾಷ್ಯದ ಪಂಕ್ತಿಗಳೆಲ್ಲವೂ ಪೂರಾ ಬಾಯಿಪಾಠವಾಗಿರುತ್ತವೆ</strong>. “ <strong>ಯುಷ್ಮದಸ್ಮತ್ ಪ್ರತ್ಯಯಗೋಚರಯೋಃ</strong>”... ಎಂಬ ಅಧ್ಯಾಸಭಾಷ್ಯದಿಂದ ಪ್ರಾರಂಭಗೊಂಡು “ <strong>ನ ಹಿ ಪ್ರಮಾಣಾನಿ ಭವಿತುಮರ್ಹಂತಿ</strong>” ಎಂಬ ಭಾಷ್ಯವಾಕ್ಯದವರೆಗಿನ ಸುಮಾರು ಮೂವತ್ತು ಪುಟಗಳ ಶಾಂಕರಭಾಷ್ಯವು ನನಗೆ <strong>ರಾಮಃ ರಾಮೌ ರಾಮಾಃ</strong> ಎನ್ನುವಷ್ಟು ಕಂಠಗತವಾಗಿರುತ್ತದೆ. ಇದಲ್ಲವೇ ಸದ್ಗುರುಕೃಪಾನುಗ್ರಹವೆಂದರೆ?</p>
		<p>ನಾನೂ ಸಹ ನಾಲ್ಕಾರು ಬಾರಿ <strong>ಚತುಸ್ಸೂತ್ರೀಭಾಷ್ಯ</strong> ವನ್ನು ಕುರಿತು ಪ್ರವಚನಗಳನ್ನೂ ತಿಂಗಳಗಟ್ಟಲೇ ಮಾಡಿ ಆನಂದಿಸಿರುತ್ತೇನೆ. ಇದರ ಸವಿಯನ್ನು ಶಾಂಕರಚಿಂತಕರಿಗೆ ಹಂಚುವ ಉದ್ದೇಶದಿಂದ ಇದೀಗ ‘<strong>ಚತುಸ್ಸೂತ್ರೀಭಾಷ್ಯಸಾರ</strong>’ ಎಂಬ ಈ ಕೃತಿಯನ್ನು ಬರೆದು ಸದ್ಗುರುಚರಣಗಳಲ್ಲಿ ಸಮರ್ಪಿಸಿರುತ್ತೇನೆ.</p>
		<p>ಇದನ್ನು ಓದಿದವರಿಗೆ ಸಂಪೂರ್ಣವಾಗಿ ಶಾಂಕರಭಾಷ್ಯವನ್ನು ಅಧ್ಯಯನ ಮಾಡಬೇಕೆಂಬ ಉತ್ಕಟೇಚ್ಛೆಯು ಉಂಟಾಗುತ್ತದೆ ಎಂದು ನಾನು ಭಾವಿಸುತ್ತೇನೆ.</p>
		<p>ಇದನ್ನು ಪ್ರೀತಿಯಿಂದ ಮುದ್ರಿಸಿಕೊಟ್ಟಿರುವ ಪ್ರೀತಿಯ ಶ್ರೀ ಬಿ. ಎನ್. ನಟರಾಜ್ರವರಿಗೂ, ಇತರ ಗುರುಭಕ್ತರುಗಳಿಗೂ ನನ್ನ ಕೃತಜ್ಞತೆಗಳು.</p>
		<p>ಶ್ರೀ “ <strong>ಮನ್ಮಥ</strong>” ಸಂವತ್ಸರದ<br />ಶ್ರಾವಣಶುದ್ಧಪೂರ್ಣಿಮಾ<br />ತಾ ॥ <span class="en">29-8-2015</span>, ಶನಿವಾರ</p>
		<p class="text-right">ಮಹಾಮಹೋಪಾಧ್ಯಾಯ ವಿದ್ವಾನ್ <strong>ಡಾ ॥ ಕೆ. ಜಿ. ಸುಬ್ರಾಯಶರ್ಮಾ</strong> ಉತ್ತರಹಳ್ಳಿ, ಬೆಂಗಳೂರು -61</p>
	</section>
	<section class="level1 numbered" epub:type="chapter" role="doc-chapter" id="id-000b.2">
		<h1 class="level1-title" epub:type="title">ಚತುಸ್ಸೂತ್ರೀಭಾಷ್ಯಸಾರ</h1>
		<p>ಈ ಗ್ರಂಥಕ್ಕೆ ಹೆಸರು ‘<strong>ಚತುಸ್ಸೂತ್ರೀಭಾಷ್ಯಸಾರ</strong>’ ಎಂದು. ‘<strong>ಚತುಸ್ಸೂತ್ರೀ</strong>’ ಎಂದರೆ ನಾಲ್ಕು ಸೂತ್ರಗಳ ಒಂದು ಗುಂಪು. ಈ ‘<strong>ಚತುಸ್ಸೂತ್ರೀ</strong>’ ಗಳಿಗೆ ಶ್ರೀ ಶಂಕರಭಗವತ್ಪಾದಾಚಾರ್ಯರು ವಿಸ್ತಾರವಾಗಿ ಬರೆದಿರುವ ಸಂಪೂರ್ಣ ಭಾಷ್ಯಕ್ಕೆ ‘<strong>ಚತುಸ್ಸೂತ್ರೀಭಾಷ್ಯ</strong>’ ಎಂಬ ಹೆಸರು ಪ್ರಸಿದ್ಧವಾಗಿದೆ. ಈ ಭಾಷ್ಯದ ಸಾರಸಂಗ್ರಹವಾದ್ದರಿಂದ ಈ ಗ್ರಂಥಕ್ಕೆ ‘<strong>ಚತುಸ್ಸೂತ್ರೀಭಾಷ್ಯಸಾರ</strong>’ ಎಂದು ಹೆಸರು.</p>
		<p>ಭಗವಾನ್ ಬಾದರಾಯಣಾಚಾರ್ಯರು ‘<strong>ಬ್ರಹ್ಮಸೂತ್ರ</strong>’ ಗಳನ್ನು ರಚಿಸಿರುತ್ತಾರೆ. ವೇದಾಂತ ಮಂತ್ರಗಳ ತಾತ್ಪರ್ಯಗಳನ್ನು ಈ ಶಾಸ್ತ್ರದಲ್ಲಿ ಶ್ರುತಿಯುಕ್ತಿಗಳಿಂದ ನಿರ್ಣಯಿಸಿರುವುದರಿಂದ <strong>ಬ್ರಹ್ಮಸೂತ್ರದರ್ಶನ</strong> ಕ್ಕೆ <strong>ವೇದಾಂತ ಮೀಮಾಂಸಾಶಾಸ್ತ್ರ</strong> ಎಂಬ ಹೆಸರೂ ಪ್ರಸಿದ್ಧವಾಗಿರುತ್ತದೆ. ನಾಲ್ಕು ಅಧ್ಯಾಯ, ಹದಿನಾರು ಪಾದಗಳು, ಒಂದುನೂರ ತೊಂಭತ್ತೊಂದು ಅಧಿಕರಣಗಳಿಂದ ಕೂಡಿರುವ ಈ <strong>ಬ್ರಹ್ಮಸೂತ್ರದರ್ಶನ</strong> ದಲ್ಲಿ ಒಟ್ಟು ಐದುನೂರಾ ಐವತ್ತೈದು ಸೂತ್ರಗಳಿರುತ್ತವೆ. ಶ್ರೀಶಂಕರರು ೫೫೫ ಸೂತ್ರಗಳಿಗೂ ಪ್ರಸನ್ನ ಗಂಭೀರವಾದ ಭಾಷ್ಯವನ್ನು ಬರೆದಿರುತ್ತಾರೆ. ಪ್ರಥಮಾಧ್ಯಾಯದ ಪ್ರಥಮಪಾದದಲ್ಲಿ ಮೂವ ತ್ತೊಂದು ಸೂತ್ರಗಳಿವೆ. ಬ್ರಹ್ಮಸೂತ್ರದರ್ಶನದ ಪ್ರಾರಂಭದ ನಾಲ್ಕು ಸೂತ್ರಗಳಿಗೆ ‘<strong>ಚತುಸ್ಸೂತ್ರೀ</strong>’ ಎಂದು ಹೆಸರು. ‘<strong>ಅಥಾತೋ ಬ್ರಹ್ಮಜಿಜ್ಞಾಸಾ</strong>’, ‘<strong>ಜನ್ಮಾದ್ಯಸ್ಯ ಯತಃ</strong>’, ‘<strong>ಶಾಸ್ತ್ರಯೋನಿತ್ವಾತ್</strong>’, ‘<strong>ತತ್ತು ಸಮನ್ವಯಾತ್</strong>’ ಎಂಬ ಈ ನಾಲ್ಕು ಸೂತ್ರಗಳಿಗೆ ಒಟ್ಟಾಗಿ ‘<strong>ಚತುಸ್ಸೂತ್ರೀ</strong>’ ಎಂದು ಹೆಸರು. ಈ ನಾಲ್ಕು ಸೂತ್ರಗಳಿಗೆ ಶಂಕರರು ಬರೆದಿರುವ ಭಾಷ್ಯಕ್ಕೆ ‘<strong>ಚತುಸ್ಸೂತ್ರೀಭಾಷ್ಯ</strong>’ ಎಂದು ಹೆಸರು.</p>
		<p>ಈ ಭಾಷ್ಯದಲ್ಲಿ ಶ್ರೀಶಂಕರರು ಅತ್ಯಂತ ವಿಸ್ತಾರವಾಗಿ ವೇದಾಂತದರ್ಶನದ ಅಸಾಧಾರಣತೆಯನ್ನೂ ರಹಸ್ಯಗಳನ್ನೂ ತಿಳಿಸಿರುತ್ತಾರೆ. ಆ ಭಾಷ್ಯದ ಸಾರವನ್ನು ಈ ಗ್ರಂಥದಲ್ಲಿ ಸಂಕ್ಷೇಪವಾಗಿ ತಿಳಿಸಿರುತ್ತೇನೆ. ಹೆಸರೇ ಹೇಳುವಂತೆ ಈ ಗ್ರಂಥವು <strong>ಚತುಸ್ಸೂತ್ರೀಭಾಷ್ಯಸಾರವೇ</strong> ಹೊರತು ಭಾಷ್ಯವ್ಯಾಖ್ಯಾನವಲ್ಲ. ಮೂಲಶಾಂಕರ ಭಾಷ್ಯವನ್ನು ಸಂಪೂರ್ಣವಾಗಿ ಅಧ್ಯಯನಮಾಡಿದಾಗಲೇ ಜಿಜ್ಞಾಸುಗಳಿಗೆ ನಿಜವಾದ ಶಂಕರಹೃದಯವು ಅರ್ಥವಾಗುತ್ತದೆ; ಮತ್ತು ಶಾಂಕರಭಾಷ್ಯದ ರುಚಿ, ಆನಂದವು ತಿಳಿಯುತ್ತದೆ. ಮುಮುಕ್ಷುಯತಿಗಳಿಗೂ ಸಾಧಕರಿಗೂ ಈ ಕೃತಿರತ್ನವು ಶ್ರೀಶಂಕರರ ಹೃದಯವನ್ನು ತೋರಿಸುವುದರಲ್ಲಿ ಸಂಶಯವಿಲ್ಲ.</p>
		<p class="text-center"><strong>॥ ನಮೋ ನಮಃ ಶಂಕರಪಾದುಕಾಭ್ಯಾಮ್ ॥</strong></p>
		<p>ಶ್ರೀ “ಮನ್ಮಥ”, ಶ್ರಾವಣ ಶುಕ್ಲಪೂರ್ಣಿಮಾ<br />ತಾ ॥ <span class="en">29-8-2015</span>, ಶನಿವಾರ</p>
		<p class="text-right">ಶ್ರೀಶಂಕರಚರಣಾರಾಧಕಃ <strong>ಕೆ. ಜಿ. ಸುಬ್ರಾಯಶರ್ಮಾ</strong></p>
	</section>
</body>
</html>
