<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶಾಂಕರ ಸಂವತ್ಸರ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-005.01">
		<p class="intro-shloka">॥ ಓಂ ನಿರುಪಾಧಿಕಾಯ ವಾಸುದೇವಾಯ ನಮಃ॥</p>
		<p class="shloka">ಪ್ರಕೃತಿಃ ಪುರುಷಶ್ಚೈವ ಹ್ಯುಪಾಧೀ ಬ್ರಹ್ಮಣಃ ಸ್ಮೃತೌ।<br/>ಉಪಾಧಿರಹಿತಂ ಬ್ರಹ್ಮ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಪರಬ್ರಹ್ಮಕ್ಕೆ ಪ್ರಕೃತಿ ಮತ್ತು ಪುರುಷರು ಎಂಬ ಎರಡು ಉಪಾಧಿಗಳು. ಆದರೆ ಪರಬ್ರಹ್ಮವು ಮಾತ್ರ ಸ್ವತಃ ನಿರುಪಾಧಿಕವಾಗಿರುತ್ತದೆ.</p>
		<h1 class="level1-title" epub:type="title"><span class="date">ಮೇ ೧</span><br /><span class="num">೧೨೨.</span> ಎರಡೂ ಉಪಾಧಿಗಳೇ</h1>
		<p class="bhashya-verse">ಪ್ರಕೃತಿಂ ಪುರುಷಂ ಚೈವ ವಿದ್ಧ್ಯನಾದೀ ಉಭಾವಪಿ।<br/>ವಿಕಾರಾಂಶ್ಚ ಗುಣಾಂಶ್ಚೈವ ವಿದ್ಧಿ ಪ್ರಕೃತಿಸಂಭವಾನ್॥</p>
		<p class="bhashya-verse-source">ಭಗವದ್ಗೀತಾ ೧೩-೧೯</p>
		<p class="bhashya-verse-meaning">ಪ್ರಕೃತಿ ಮತ್ತು ಪುರುಷ—ಈ ಇಬ್ಬರನ್ನೂ ‘ಅನಾದಿ’ಯೆಂದು ತಿಳಿಯಬೇಕು. ಮತ್ತು ವಿಕಾರಗಳನ್ನೂ ಗುಣಗಳನ್ನೂ ಪ್ರಕೃತಿಸಂಭವವೆಂದು ತಿಳಿಯಬೇಕು.</p>
		<p class="description">ಪ್ರಕೃತಿ, ಪುರುಷ—ಇವರಿಬ್ಬರಿಂದಲೇ ಈ ವಿಶ್ವವು ಹುಟ್ಟಿರುವುದರಿಂದ ಇವರಿಬ್ಬರನ್ನೂ ‘ಅನಾದಿ’ಯೆಂದು ಇಲ್ಲಿ ಕರೆಯಲಾಗಿರುತ್ತದೆ. ಪರಿಪೂರ್ಣವಾದ ಪರಬ್ರಹ್ಮಕ್ಕೆ ಜಗತ್ಕಾರಣತ್ವವಾಗಲೀ, ಈಶ್ವರತ್ವವಾಗಲೀ ಸ್ವತಃ ಪರಮಾರ್ಥತಃ ಹೊಂದುವುದೇ ಇಲ್ಲ. ಅವಿದ್ಯಾಕಲ್ಪಿತವಾದ ಪ್ರಕೃತಿಯ ಸಂಬಂಧದಿಂದಲೇ ಈಶ್ವರತ್ವವು ಹೊಂದುತ್ತದೆ. ಈ ವ್ಯಾವಹಾರಿಕದೃಷ್ಟಿಯಿಂದ ಪ್ರಕೃತಿ ಮತ್ತು ಪುರುಷ—ಇವರಿಬ್ಬರನ್ನೂ ಅನಾದಿಯೆಂದು ಇಲ್ಲಿ ಕರೆದಿದೆ.</p>
		<p class="description">ವಿಕಾರಗಳನ್ನೂ ಗುಣಗಳನ್ನೂ ಪ್ರಕೃತಿಯ ಕಾರ್ಯವೆಂದೇ ತಿಳಿಯಬೇಕು. ಇಲ್ಲಿ ವಿಕಾರಗಳೆಂದರೆ ಕಾರ್ಯ. ಪೃಥಿವ್ಯಾದಿ ಪಂಚಭೂತಗಳು, ಶಬ್ದಸ್ಪರ್ಶರೂಪರಸಗಂಧಗಳೆಂಬ ಪಂಚವಿಷಯಗಳು, ಶರೀರೇಂದ್ರಿಯ ಮನೋಬುದ್ಧಿಪ್ರಾಣಗಳ ಸಂಘಾತ, ಸುಖದುಃಖಾದಿಗಳು—ಇವೆಲ್ಲವೂ ವಿಕಾರಗಳೇ. ಇವೆಲ್ಲವೂ ಪ್ರಕೃತಿಯ ಕಾರ್ಯಗಳೇ. ಇನ್ನು ಗುಣಗಳೆಂದರೆ ಸತ್ತ್ವ, ರಜಸ್ಸು ಮತ್ತು ತಮಸ್ಸು. ಸುಖದುಃಖಮೋಹಗಳಿಗೆ ಕಾರಣವಾದ ತ್ರಿಗುಣಗಳಿವು. ಇವೆಲ್ಲವೂ ಪ್ರಕೃತಿಯೇ ಆಗಿರುತ್ತದೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.02">
		<p class="intro-shloka">॥ ಓಂ ಬ್ರಹ್ಮವಿದ್ಯಾಬೋಧಕಾಯ ವಾಸುದೇವಾಯ ನಮಃ॥</p>
		<p class="shloka">ರಾಜವಿದ್ಯಾ ಬ್ರಹ್ಮವಿದ್ಯಾ ಪವಿತ್ರಾ ಚೋತ್ತಮಾ ಸ್ಮೃತಾ।<br/>ಅವ್ಯಯಾ ಸುಸುಖಾ ಧರ್ಮ್ಯಾ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಬ್ರಹ್ಮವಿದ್ಯೆಯು ರಾಜವಿದ್ಯೆಯೂ ಪವಿತ್ರವೂ ಉತ್ತಮವೂ ಅವ್ಯಯವೂ ಅನಂತ ಫಲಪ್ರದವೂ ಸುಲಭವೂ ಧರ್ಮ್ಯವೂ ಆಗಿರುತ್ತದೆ.</p>
		<h1 class="level1-title" epub:type="title"><span class="date">ಮೇ ೨</span><br /><span class="num">೧೨೩.</span> ಬ್ರಹ್ಮವಿದ್ಯೆಯ ಎಂಟು ಮಹಿಮೆಗಳು</h1>
		<p class="bhashya-verse">ರಾಜವಿದ್ಯಾ ರಾಜಗುಹ್ಯಂ ಪವಿತ್ರಮಿದಮುತ್ತಮಮ್।<br/>ಪ್ರತ್ಯಕ್ಷಾವಗಮಂ ಧರ್ಮ್ಯಂ ಸುಸುಖಂ ಕರ್ತುಮವ್ಯಯಮ್॥</p>
		<p class="bhashya-verse-source">ಭಗವದ್ಗೀತಾ ೯-೨</p>
		<p class="bhashya-verse-meaning">ಬ್ರಹ್ಮವಿದ್ಯೆಯೆಂಬುದು ರಾಜವಿದ್ಯೆಯು, ರಾಜಗುಹ್ಯವು, ಪವಿತ್ರವು, ಉತ್ತಮವು, ಪ್ರತ್ಯಕ್ಷಾವಗಮ್ಯವು, ಧರ್ಮ್ಯವು, ಸುಸುಖವು ಮತ್ತು ಅವ್ಯಯವೂ ಆಗಿರುತ್ತದೆ.</p>
		<p class="description">ವೇದಾಂತಗಳ ಸಾರವಾಗಿರುವ <strong>ಬ್ರಹ್ಮವಿದ್ಯೆ</strong>ಯನ್ನು ಈ ಶ್ಲೋಕದಲ್ಲಿ ಎಂಟು ಶ್ರೇಷ್ಠವಿಶೇಷಣಗಳಿಂದ ಸ್ತುತಿಸಿರುತ್ತದೆ.</p>
		<p class="description">೧  <strong>ರಾಜವಿದ್ಯೆ</strong> —ಪ್ರಸಿದ್ಧವಾಗಿರುವ ೬೪ ವಿದ್ಯೆಗಳಿಗಿಂತಲೂ ಶ್ರೇಷ್ಠವಾದ ಈ ಬ್ರಹ್ಮವಿದ್ಯೆಯು ರಾಜನಂತೆ ಮೆರೆಯುತ್ತಿದೆ.</p>
		<p class="description">೨  <strong>ರಾಜಗುಹ್ಯ</strong> —ಎಲ್ಲ ರಹಸ್ಯಗಳಿಗಿಂತಲೂ ಅತ್ಯಂತರಹಸ್ಯವು.</p>
		<p class="description">೩  <strong>ಪವಿತ್ರಮ್</strong> —ಪರಮ ಪವಿತ್ರ ಹಾಗೂ ಮಂಗಳಕರವಾದದ್ದು.</p>
		<p class="description">೪  <strong>ಉತ್ತಮಮ್</strong> —ಅತ್ಯಂತ ಉತ್ಕೃಷ್ಟವಾದದ್ದು.</p>
		<p class="description">೫  <strong>ಪ್ರತ್ಯಕ್ಷಾವಗಮಮ್</strong> —ಇದು ಅಂತೆ ಕಂತೆ ಸಂತೆ ಸಮಾಚಾರವಲ್ಲ. ಎಲ್ಲರ ಅನುಭವಕ್ಕೂ ಬರುವಂಥದ್ದು ಬ್ರಹ್ಮವಿದ್ಯೆಯು.</p>
		<p class="description">೬  <strong>ಧರ್ಮ್ಯಮ್</strong> —ಧರ್ಮಕ್ಕೆ ಸಂಮತವಾದದ್ದು.</p>
		<p class="description">೭  <strong>ಸುಸುಖಮ್</strong> —ಸುಲಭವಾಗಿ ಹೊಂದಬಹುದಾದದ್ದು. ಬ್ರಹ್ಮವಿದ್ಯೆಯು ಸರ್ವರಿಗೂ ಸುಲಭವಾಗಿ ದಕ್ಕುವಂಥದ್ದು.</p>
		<p class="description">೮  <strong>ಅವ್ಯಯಮ್</strong> —ಶಾಶ್ವತವಾದ ಮೋಕ್ಷವೆಂಬ ಫಲವುಳ್ಳದ್ದು.<p>ಇಂಥ ಬ್ರಹ್ಮವಿದ್ಯೆಯೇ ಮಾನವಜನ್ಮದ ಹೆಗ್ಗುರಿಯಾಗಿರಬೇಕು.</p></p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.03">
		<p class="intro-shloka">॥ ಓಂ ಸಂಗದೋಷವಿದೂರಾಯ ವಾಸುದೇವಾಯ ನಮಃ॥</p>
		<p class="shloka">ಮಾನಮೋಹವಿಮುಕ್ತಾಶ್ಚೇತ್ ಸಂಗದೋಷವಿವರ್ಜಿತಾಃ।<br/>ಮೋಕ್ಷಂ ತೇ ಪ್ರಾಪ್ನುವಂತ್ಯೇವ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಮಾನಮೋಹರಹಿತರಾಗಿ ಸಂಗದೋಷವರ್ಜಿತರಾಗಿದ್ದರೆ, ಅಂಥವರು ಮೋಕ್ಷವನ್ನು ಖಂಡಿತವಾಗಿಯೂ ಹೊಂದುತ್ತಾರೆ.</p>
		<h1 class="level1-title" epub:type="title"><span class="date">ಮೇ ೩</span><br /><span class="num">೧೨೪.</span> ಮುಮುಕ್ಷುಗಳ ಆರು ಗುಣಗಳು</h1>
		<p class="bhashya-verse">ನಿರ್ಮಾನಮೋಹಾ ಜಿತಸಂಗದೋಷಾಃ<br/> ಅಧ್ಯಾತ್ಮನಿತ್ಯಾ ವಿನಿವೃತ್ತಕಾಮಾಃ।<br/>ದ್ವಂದ್ವೈರ್ವಿಮುಕ್ತಾಃ ಸುಖದುಃಖಸಂಜ್ಞೈಃ<br/> ಗಚ್ಛಂತ್ಯಮೂಢಾಃ ಪದಮವ್ಯಯಂ ತತ್॥</p>
		<p class="bhashya-verse-source">ಭಗವದ್ಗೀತಾ ೧೫-೫</p>
		<p class="bhashya-verse-meaning">ಮಾನಮೋಹಗಳಿಂದ ರಹಿತರಾಗಿ, ಸಂಗದೋಷಗಳನ್ನು ಬಿಟ್ಟಿರು ವಂಥ, ಅಧ್ಯಾತ್ಮವಿಚಾರದಲ್ಲಿ ನಿರತರಾಗಿರುವಂಥ, ಕಾಮಗಳನ್ನು ಕಳೆದುಕೊಂಡಿರುವಂಥ, ಸುಖದುಃಖಗಳೆಂಬ ದ್ವಂದ್ವಗಳಿಂದ ಮುಕ್ತರಾಗಿರುವಂಥ ವಿವೇಕಿಗಳಾದ ಮುಮುಕ್ಷುಗಳು ಆ ನಾಶರಹಿತವಾದ ಮೋಕ್ಷಪದವಿಯನ್ನು ಹೊಂದುತ್ತಾರೆ.</p>
		<p class="description">ಮೋಕ್ಷಪ್ರಾಪ್ತಿಗಾಗಿ ತೀವ್ರತೆಯಿಂದ ಹವಣಿಸುವ ಸಾಧಕರೇ <strong>ಮುಮುಕ್ಷುಗಳು</strong>. ಇವರು ಈ ಆರು ಗುಣವುಳ್ಳವರಾಗಿರಬೇಕು.</p>
		<p class="description">೧ . <strong>ನಿರ್ಮಾನಮೋಹಾಃ</strong> —ಅಭಿಮಾನ, ಮೋಹ ರಹಿತರಾಗಿರಬೇಕು.</p>
		<p class="description">೨ . <strong>ಜಿತಸಂಗದೋಷಾಃ</strong> —ಸಂಗದೋಷದಿಂದ ಮುಕ್ತರಾಗಿರಬೇಕು.</p>
		<p class="description">೩ . <strong>ಅಧ್ಯಾತ್ಮನಿತ್ಯಾಃ</strong> —ಅಧ್ಯಾತ್ಮದಲ್ಲಿ ಸದಾ ಆಸಕ್ತರಾಗಿರಬೇಕು.</p>
		<p class="description">೪ . <strong>ವಿನಿವೃತ್ತಕಾಮಾಃ</strong> —ವಿಷಯಭೋಗಗಳಿಂದ ವಿರಕ್ತರಾಗಿರಬೇಕು.</p>
		<p class="description">೫ . <strong>ದ್ವಂದ್ವೈರ್ವಿಮುಕ್ತಾಃ</strong> —ದ್ವಂದ್ವಗಳಿಂದ ವಿಮುಕ್ತರಾಗಿರಬೇಕು.</p>
		<p class="description">೬ . <strong>ಅಮೂಢಾಃ</strong> —ವಿವೇಕವುಳ್ಳವರಾಗಿರಬೇಕು.</p>
		<p class="description">ಇಂಥ ಮುಮುಕ್ಷುಗಳು ಮೋಕ್ಷಪದವಿಯನ್ನು ಪಡೆಯುತ್ತಾರೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.04">
		<p class="intro-shloka">॥ ಓಂ ಪರಂಧಾಮಸ್ವರೂಪಾಯ ವಾಸುದೇವಾಯ ನಮಃ॥</p>
		<p class="bhashya-verse">ಯತ್ ಪ್ರಾಪ್ಯ ನ ನಿವರ್ತಂತೇ ಸಂಸಾರಾಯ ವಿವೇಕಿನಃ।<br/>ತದೇವ ಪರಮಂ ಧಾಮ ಗೀತಾಚಾರ್ಯಮಹಂ ಭಜೇ॥</p>
		<p class="shloka-meaning">ಯಾವುದನ್ನು ಹೊಂದಿದರೆ ಬ್ರಹ್ಮಜ್ಞಾನಿಗಳು ಪುನಃ ಸಂಸಾರಕ್ಕೆ ಹಿಂತಿರುಗಿ ಬರುವುದಿಲ್ಲವೋ ಅದಕ್ಕೇ <strong>ಪರಂ ಧಾಮ</strong>ವೆಂದು ಹೆಸರು.</p>
		<h1 class="level1-title" epub:type="title"><span class="date">ಮೇ ೪</span><br /><span class="num">೧೨೫.</span> ಪರಂಧಾಮವಿದು</h1>
		<p class="bhashya-verse">ಅವ್ಯಕ್ತೋಽಕ್ಷರ ಇತ್ಯುಕ್ತಃ ತಮಾಹುಃ ಪರಮಾಂ ಗತಿಮ್।<br/>ಯಂ ಪ್ರಾಪ್ಯ ನ ನಿವರ್ತಂತೇ ತದ್ಧಾಮ ಪರಮಂ ಮಮ॥</p>
		<p class="bhashya-verse-source">ಭಗವದ್ಗೀತಾ ೮-೨೧</p>
		<p class="bhashya-verse-meaning">ಅವ್ಯಕ್ತವೆಂದೂ ಅಕ್ಷರವೆಂದೂ ಯಾವ ಪರಮಗತಿಯನ್ನು ಕರೆಯುತ್ತಾರೆಯೋ, ಯಾವ ಸ್ಥಾನವನ್ನು ಹೊಂದಿದರೆ ಅಲ್ಲಿಂದ ಪುನಃ ಸಂಸಾರಕ್ಕೆ ತಿರುಗಿ ಬರುವುದಿಲ್ಲವೋ ಅದೇ ನನ್ನ ಪರಮಧಾಮವು.</p>
		<p class="description">ಕರ್ಮೋಪಾಸನೆಗಳನ್ನು ಮಾಡಿದವರಿಗೆ ಮರಣಾನಂತರ ಪ್ರಾಪ್ಯವಾಗುವ ಗತಿಗಳು ಅನಿತ್ಯವಾದವುಗಳು. ಇಲ್ಲಿಂದ ಹೋಗಿ ಅಲ್ಲಿಗೆ ಸೇರಿದಮೇಲೆ, ಅಲ್ಲಿಂದ ಇಲ್ಲಿಗೆ ಪುನಃ ಹಿಂತಿರುಗಿ ಬರಲೇಬೇಕು. ಪುಣ್ಯಕರ್ಮಗಳ ಫಲಗಳೆಲ್ಲವೂ ಗಮನಾಗಮನರೂಪವಾಗಿರುತ್ತವೆ. ಪಿತೃಲೋಕ, ಸ್ವರ್ಗಲೋಕ, ಕೈಲಾಸಲೋಕ, ವೈಕುಂಠಲೋಕ, ಬ್ರಹ್ಮಲೋಕಗಳೆಲ್ಲವೂ ಅನಿತ್ಯವಾದವುಗಳೇ.</p>
		<p class="description">ಆದರೆ ಮೋಕ್ಷವೆಂಬ ವೈಷ್ಣವಪದವು ಮಾತ್ರ ಹೀಗಲ್ಲ. ಇದು ಭಗವಂತನ <strong>ಪರಮಧಾಮ</strong>. ಇದನ್ನು ಮರಣಾನಂತರ ಹೋಗಿ ಸೇರಬೇಕಾಗಿಲ್ಲ. ಮತ್ತೇನೆಂದರೆ ಇಲ್ಲಿಯೇ, ಬದುಕಿರುವಾಗಲೇ ಜ್ಞಾನದಿಂದ ಹೊಂದಬೇಕಾಗಿರುವ <strong>ಪರಂಧಾಮ</strong>ವಿದು. ಇದು ಪ್ರತ್ಯಕ್ಷಪ್ರಮಾಣಗೋಚರವಲ್ಲದ್ದರಿಂದ <strong>ಅವ್ಯಕ್ತ</strong>ವೂ, ನಾಶವಿಲ್ಲದ್ದರಿಂದ <strong>ಅಕ್ಷರ</strong>ವೂ ಆಗಿರುತ್ತದೆ. ಇದೇ ಪರಮಗತಿಯೆನಿಸಿರುತ್ತದೆ. ಈ <strong>ಪರಮಪದ</strong>ವನ್ನು ಹೊಂದಿದವರು ಪುನಃ ಸಂಸಾರಚಕ್ರಕ್ಕೆ ಸಿಕ್ಕಿಕೊಳ್ಳುವುದಿಲ್ಲ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.05">
		<p class="intro-shloka">॥ ಓಂ ಹಿತೋಪದೇಶಕಾಯ ವಾಸುದೇವಾಯ ನಮಃ॥</p>
		<p class="shloka">ಈಶ್ವರೇ ಸರ್ವಕರ್ಮಾಣಿ ಸಂನ್ಯಸ್ಯ ತತ್ಪರೋ ಭವೇತ್।<br/>ತಚ್ಚಿತ್ತೋ ಮೋಕ್ಷಮಾಪ್ನೋತಿ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಈಶ್ವರನಲ್ಲಿ ಸರ್ವಕರ್ಮಗಳನ್ನೂ ಸಮರ್ಪಿಸಿ ಅವನಲ್ಲಿಯೇ ಪರನಾಗಿ ಅವನನ್ನೇ ಸದಾ ಸ್ಮರಿಸುತ್ತಿದ್ದರೆ, ಅಂಥವನು ಮೋಕ್ಷವನ್ನು ಹೊಂದುತ್ತಾನೆ.</p>
		<h1 class="level1-title" epub:type="title"><span class="date">ಮೇ ೫</span><br /><span class="num">೧೨೬.</span> ನಾಲ್ಕು ಹಿತೋಪದೇಶಗಳು</h1>
		<p class="bhashya-verse">ಚೇತಸಾ ಸರ್ವಕರ್ಮಾಣಿ ಮಯಿ ಸಂನ್ಯಸ್ಯ ಮತ್ಪರಃ।<br/>ಬುದ್ಧಿಯೋಗಮುಪಾಶ್ರಿತ್ಯ ಮಚ್ಚಿತ್ತಃ ಸತತಂ ಭವ॥</p>
		<p class="bhashya-verse-source">ಭಗವದ್ಗೀತಾ ೧೮-೫೭</p>
		<p class="bhashya-verse-meaning">ಎಲೈ ಅರ್ಜುನನೆ, ನೀನು ವಿವೇಕಬುದ್ಧಿಯಿಂದ ನಿನ್ನ ಎಲ್ಲ ಕರ್ಮಗಳನ್ನೂ ನನ್ನಲ್ಲಿ ಸಂನ್ಯಾಸಮಾಡಿ, ನನ್ನಲ್ಲಿಯೇ ಮನಸ್ಸಿಟ್ಟವನಾಗಿ, ಬುದ್ಧಿಯೋಗವನ್ನು ಆಶ್ರಯಿಸಿದವನಾಗಿ ಯಾವಾಗಲೂ ಮಚ್ಚಿತ್ತನೇ ಆಗಿರು.</p>
		<p class="description">ಪ್ರಾರಂಭದ ಮುಮುಕ್ಷುಸಾಧಕರಿಗೆ ಭಗವಂತನು ಈ ನಾಲ್ಕು ಸರಳವಾದ ಸೋಪಾನಸಾಧನಗಳನ್ನು ಇಲ್ಲಿ ತಿಳಿಸಿರುತ್ತಾನೆ.</p>
		<p class="description">೧. <strong>ಸರ್ವಕರ್ಮಸಮರ್ಪಣ</strong>—ಸಾಧಕರು ತಮ್ಮ ಸಕಲಕರ್ಮಗಳನ್ನೂ ಭಗವಂತನಿಗೇ ಸಂಪೂರ್ಣವಾಗಿ ಸಮರ್ಪಿಸಿಬಿಡಬೇಕು. ಆ ಕರ್ಮಗಳಲ್ಲಿ ‘ನಾನು’, ‘ನನ್ನದು’ ಎಂಬ ಭಾವನೆಯೇ ಇರಕೂಡದು.</p>
		<p class="description">೨. <strong>ಭಗವತ್ಪರ</strong>ರಾಗಬೇಕು—ಪರಮಾತ್ಮನೇ ತಮಗೆ ಸರ್ವಸ್ವ, ಭಗ ವಂತನೇ ಪರಮಗತಿ—ಎಂಬ ಭಾವನೆಯು ಸಾಧಕರಲ್ಲಿ ತುಂಬಿರಬೇಕು.</p>
		<p class="description">೩. <strong>ಬುದ್ಧಿಯೋಗ</strong>ವನ್ನು ಎಂದರೆ ಸಮತ್ವಬುದ್ಧಿಯೋಗವನ್ನು ಹೊಂದ ಬೇಕು. ಸಿದ್ಧಿ ಅಸಿದ್ಧಿಗಳಲ್ಲಿ, ಲಾಭ ಅಲಾಭಗಳಲ್ಲಿ, ಮಾನ ಅಪಮಾನಗಳಲ್ಲಿ ಸಮತ್ವಬುದ್ಧಿಯು ಇರಬೇಕು.</p>
		<p class="description">೪. <strong>ಭಗವಚ್ಚಿತ್ತ</strong>ನಾಗಿರಬೇಕು. ಏನೇ ಕೆಲಸ ಕಾರ್ಯಗಳನ್ನು ಮಾಡುತ್ತಿದ್ದರೂ, ಹಗಲೂ ರಾತ್ರಿ ಸದಾ ಭಗವಂತನಲ್ಲಿಯೇ ಚಿತ್ತವನ್ನಿಟ್ಟಿರಬೇಕು. ಭಗವಂತನಲ್ಲಿಯೇ ಸರ್ವಸಮರ್ಪಣಭಾವವು ಸಹಜವಾಗಿರಬೇಕು.</p>
		<p class="description">ಹೀಗೆ ಮಾಡುವವರಿಗೆ ಆತ್ಮಜ್ಞಾನವು ಸಹಜವಾಗಿ ಉಂಟಾಗುತ್ತದೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.06">
		<p class="intro-shloka">॥ ಓಮ್ ಅಂತಕಾಲೋಪದೇಶಕಾಯ ವಾಸುದೇವಾಯ ನಮಃ॥</p>
		<p class="shloka">ಅಂತ್ಯಕಾಲೇ ಸ್ಮರನ್ ದೇವಂ ಭಗವಂತಂ ಪ್ರಪದ್ಯತೇ।<br/>ತಸ್ಮಾತ್ ಸ್ಮರೇತ್ ಸದಾ ದೇವಂ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಅಂತ್ಯಕಾಲದಲ್ಲಾದರೂ ದೇವನನ್ನು ಸ್ಮರಿಸುತ್ತಿದ್ದರೆ ಅವನು ಭಗವಂತನನ್ನೇ ಹೊಂದುತ್ತಾನೆ. ಆದ್ದರಿಂದ ಯಾವಾಗಲೂ ದೇವರನ್ನೇ ಸ್ಮರಿಸಬೇಕು.</p>
		<h1 class="level1-title" epub:type="title"><span class="date">ಮೇ ೬</span><br /><span class="num">೧೨೭.</span> ಅಂತ್ಯಕಾಲದಲ್ಲಿ ಸ್ಮರಣೆಯ ಫಲ</h1>
		<p class="bhashya-verse">ಅಂತಕಾಲೇ ಚ ಮಾಮೇವ ಸ್ಮರನ್ ಮುಕ್ತ್ವಾ ಕಲೇವರಮ್।<br/>ಯಃ ಪ್ರಯಾತಿ ಸ ಮದ್ಭಾವಂ ಯಾತಿ ನಾಸ್ತ್ಯತ್ರ ಸಂಶಯಃ॥</p>
		<p class="bhashya-verse-source">ಭಗವದ್ಗೀತಾ ೮-೫</p>
		<p class="bhashya-verse-meaning">ಮರಣಕಾಲದಲ್ಲಾದರೂ ಯಾವಾತನು, ಎಲೈ ಅರ್ಜುನನೆ, ನನ್ನನ್ನೇ ಸ್ಮರಣೆಮಾಡುತ್ತಾ ದೇಹತ್ಯಾಗವನ್ನು ಮಾಡುತ್ತಾನೆಯೋ, ಅಂಥವನೂ ಕೂಡ ನನ್ನನ್ನೇ ಸೇರುತ್ತಾನೆ, ಈ ವಿಷಯದಲ್ಲಿ ಸಂಶಯವಿಲ್ಲ.</p>
		<p class="description">ಚಿಕ್ಕವಯಸ್ಸಿನಿಂದಲೇ ಅಧ್ಯಾತ್ಮಸಾಧಕನಾಗಿ ಗುರುಸೇವಾತತ್ಪರನಾಗಿ ವೇದಾಂತಾರ್ಥವಿಚಾರಪರಾಯಣನಾಗಿಬಿಟ್ಟರೆ ಅಂಥವನು ಖಂಡಿತವಾಗಿ ಆತ್ಮಜ್ಞಾನವನ್ನು ಪಡೆದು ಮುಕ್ತನಾಗಿಯೇ ಬಿಡುತ್ತಾನೆ. ದಿಟ, ಆದರೆ ಅಂಥ ಸಂಸ್ಕಾರ, ಅಂಥ ಯೋಗ್ಯತೆ, ಅಂಥ ಸುವರ್ಣಾವಕಾಶವು ಎಲ್ಲರಿಗೂ ಸಿಗಬೇಕಲ್ಲ! ಅದು ಬಹಳ ದುರ್ಲಭವಾದೀತು!</p>
		<p class="description">ಆದರೆ ಮುದಿತನದಲ್ಲಾದರೂ, ಸಾಯುವ ಕಾಲದಲ್ಲಾದರೂ ಭಗವಂತನ ಸ್ಮರಣೆ ಮಾಡುತ್ತಿದ್ದರೂ ಸಾಕು, ಅಂಥವನೂ ಭಗವಂತನನ್ನೇ ಸೇರುತ್ತಾನೆ. ಮರಣದ ಕಾಲದಲ್ಲಿ ಉಂಟಾಗುವ ಅಂತ್ಯಭಾವನೆಯೇ ಅಂಥವನಿಗೆ ಜನ್ಮಾಂತರದಲ್ಲೂ ಆ ಫಲವನ್ನೇ ಕೊಡುತ್ತದೆ. ಅಂತ್ಯಕಾಲದಲ್ಲಿ ಭಗವಂತನನ್ನು ಸ್ಮರಿಸುತ್ತಾ, ಧ್ಯಾನಮಾಡುತ್ತಾ ಸತ್ತರೆ, ಅಂಥವನಿಗೆ ಭಗವಂತನ ಸಾಯುಜ್ಯವೇ ಪ್ರಾಪ್ತವಾಗುತ್ತದೆ. ಆದರೆ ಅಂತ್ಯ ಕಾಲದಲ್ಲಿ ಭಗವತ್ ಸ್ಮರಣೆ ಬರಬೇಕಲ್ಲಾ! ಆದ್ದರಿಂದ ಸದಾ ಭಗವಂತನನ್ನೇ ಸ್ಮರಿಸುತ್ತಾ ಇದ್ದರೆ ಅಂಥವನಿಗೆ ಸಹಜವಾಗಿ ಕೊನೆಯ ಕಾಲದಲ್ಲೂ ಭಗವಂತನ ಸ್ಮರಣೆಯೇ ಬಂದುಬಿಡುತ್ತದೆ.</p>
		<p class="shanti">॥ ಓಂ ತತ್ ಸತ್ ಶ್ರೀ ಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.07">
		<p class="intro-shloka">॥ ಓಂ ಯಜ್ಞಸ್ವರೂಪಾಯ ವಾಸುದೇವಾಯ ನಮಃ॥</p>
		<p class="shloka">ಈಶ್ವರಾರ್ಪಣಸಂಬುದ್ಧ್ಯಾ ಯತ್ಕಿಂಚಿತ್ ಕ್ರಿಯತೇ ನರೈಃ।<br/><strong>ಯಜ್ಞ </strong>ಏವ ಹಿ ತತ್ ಸರ್ವಂ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಈಶ್ವರಾರ್ಪಣಬುದ್ಧಿಯಿಂದ ಮಾನವರು ಮಾಡುವ ಎಲ್ಲಾ ಕರ್ಮಗಳೂ <strong>ಯಜ್ಞ</strong>ವೆಂದೇ ಕರೆಯಲ್ಪಡುತ್ತವೆ.</p>
		<h1 class="level1-title" epub:type="title"><span class="date">ಮೇ ೭</span><br /><span class="num">೧೨೮.</span> ಈ ಆರೂ ಯಜ್ಞಗಳೇ</h1>
		<p class="bhashya-verse">ದ್ರವ್ಯಯಜ್ಞಾಸ್ತಪೋಯಜ್ಞಾಃ ಯೋಗಯಜ್ಞಾಸ್ತಥಾಪರೇ।<br/>ಸ್ವಾಧ್ಯಾಯಜ್ಞಾನಯಜ್ಞಾಶ್ಚ ಯತಯಃ ಸಂಶಿತವ್ರತಾಃ॥</p>
		<p class="bhashya-verse-source">ಭಗವದ್ಗೀತಾ ೪-೨೮</p>
		<p class="bhashya-verse-source">ದ್ರವ್ಯಯಜ್ಞಗಳು, ತಪೋಯಜ್ಞಗಳು, ಯೋಗಯಜ್ಞಗಳು, ಸ್ವಾಧ್ಯಾಯಯಜ್ಞಗಳು, ಜ್ಞಾನಯಜ್ಞಗಳೆಂದು—ಅನೇಕ ಯಜ್ಞಗಳು ಶಾಸ್ತ್ರದಲ್ಲಿ ವಿಹಿತವಾಗಿವೆ. ವ್ರತನಿಷ್ಠರಾದ ಯತಿಗಳೂ ಇರುತ್ತಾರೆ.</p>
		<p class="description">ವೇದಶಾಸ್ತ್ರಪುರಾಣಗಳಲ್ಲಿ ಅನೇಕವಿಧವಾದ ಯಜ್ಞಗಳನ್ನು ತಿಳಿಸಿರುತ್ತಾರೆ. ಅವುಗಳಲ್ಲಿ ಕೆಲವನ್ನು ಮಾತ್ರ ಇಲ್ಲಿ ಹೇಳಿರುತ್ತದೆ.</p>
		<p class="description"><strong>ದ್ರವ್ಯಯಜ್ಞ</strong>—ತೀರ್ಥಕ್ಷೇತ್ರಗಳಲ್ಲಿ ದ್ರವ್ಯವನ್ನೂ ಧನವನ್ನೂ ಯಜ್ಞಭಾವನೆಯಿಂದ ದಾನಮಾಡುವುದು.</p>
		<p class="description"><strong>ತಪೋಯಜ್ಞ</strong>—ಇಂದ್ರಿಯನಿಗ್ರಹರೂಪವಾದ ತಪಸ್ಸನ್ನು ಶ್ರದ್ಧೆಯಿಂದ ಹಾಗೂ ತಾತ್ಪರ್ಯದಿಂದ ಮಾಡುವುದು.</p>
		<p class="description"><strong>ಯೋಗಯಜ್ಞ</strong>—ಯಮ ನಿಯಮ ಆಸನ ಪ್ರಾಣಾಯಾಮ ಪ್ರತ್ಯಾಹಾರ ಧ್ಯಾನ ಧಾರಣ ಸಮಾಧಿಗಳನ್ನು ಅನುಷ್ಠಾನಮಾಡುವುದು.</p>
		<p class="description"><strong>ಸ್ವಾಧ್ಯಾಯಯಜ್ಞ</strong>—ಋಗ್ವೇದ, ಯಜುರ್ವೇದ, ಸಾಮವೇದ ಮತ್ತು ಅಥರ್ವವೇದಗಳನ್ನು ಕ್ರಮವಾಗಿ ಅಧ್ಯಯನಮಾಡುವುದು.</p>
		<p class="description"><strong>ಜ್ಞಾನಯಜ್ಞ</strong>—ವೇದವೇದಾಂತಪುರಾಣೇತಿಹಾಸಾದಿಗಳನ್ನು ಅಧ್ಯಯನ ಮಾಡಿ ಅವುಗಳ ಅರ್ಥವನ್ನು ತಿಳಿದುಕೊಳ್ಳುವುದು.</p>
		<p class="description"><strong>ಸಂಶಿತವ್ರತರು</strong>—ಕಠಿಣವಾದ ವ್ರತಗಳನ್ನು ಶ್ರದ್ಧೆಯಿಂದ ಮಾಡುವವರು. ಮಹಾವಿಷ್ಣುಭಾವನೆಯಿಂದ ಮಾಡಿದ್ದೆಲ್ಲವೂ ಯಜ್ಞವೇ ಆಗುತ್ತದೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.08">
		<p class="intro-shloka">॥ ಓಂ ಭಕ್ತಲಕ್ಷಣಸಂಪನ್ನಾಯ ವಾಸುದೇವಾಯ ನಮಃ॥</p>
		<p class="shloka">ನಿಂದಾಸ್ತುತಿಸಮೋ ಭೂತ್ವಾ ಸಂತುಷ್ಟಃ ಸತತಂ ಪ್ರಿಯಃ।<br/>ಭಕ್ತೋಽಸೌ ಪರಮಃ ಪ್ರೋಕ್ತೋ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ನಿಂದಾಸ್ತುತಿಗಳಲ್ಲಿ ಸಮನಾಗಿ, ಯಾವಾಗಲೂ ಸಂತುಷ್ಟನಾಗಿ, ಪ್ರಿಯನಾಗಿರುವ ನರನು <strong>ಪರಮಭಕ್ತ</strong>ನೆನಿಸುತ್ತಾನೆ.</p>
		<h1 class="level1-title" epub:type="title"><span class="date">ಮೇ ೮</span><br /><span class="num">೧೨೯.</span> ಭಕ್ತನ ಆರು ಲಕ್ಷಣಗಳಿವು</h1>
		<p class="bhashya-verse">ತುಲ್ಯನಿಂದಾಸ್ತುತಿರ್ಮೌನೀ ಸಂತುಷ್ಟೋ ಯೇನ ಕೇನಚಿತ್।<br/>ಅನಿಕೇತಃ ಸ್ಥಿರಮತಿಃ ಭಕ್ತಿಮಾನ್ ಮೇ ಪ್ರಿಯೋ ನರಃ॥</p>
		<p class="bhashya-verse-source">ಭಗವದ್ಗೀತಾ ೧೨-೧೯</p>
		<p class="bhashya-verse-meaning">ನಿಂದಾ ಸ್ತುತಿಗಳಲ್ಲಿ ಸಮನಾಗಿರುವ, ಮೌನಿಯಾದ, ಸಿಕ್ಕಿದಷ್ಟು ವಸ್ತುಗಳಿಂದ ಸಂತುಷ್ಟನಾಗಿರುವ, ಅನಿಕೇತನಾಗಿರುವ, ಸ್ಥಿರಮತಿಯಾದ ಭಕ್ತನು ನನಗೆ ಪ್ರಿಯನು.</p>
		<p class="description">“ಇಂಥವನು ನನ್ನ ಭಕ್ತನು” ಎಂದು ಭಗವಂತನೇ ಇಲ್ಲಿ ತಿಳಿಸಿರುತ್ತಾನೆ. ಪ್ರಯತ್ನದಿಂದ ಈ ಲಕ್ಷಣಗಳನ್ನು ಸಂಪಾದಿಸಿಕೊಳ್ಳಬೇಕು.</p>
		<p class="description">ಭಗವಂತನಿಗೆ ಪ್ರಿಯನಾದ ಭಕ್ತನ ಆರು ಲಕ್ಷಣಗಳನ್ನು ಇಲ್ಲಿ ಹೇಳಿದೆ.</p>
		<p class="description"><strong>ತುಲ್ಯನಿಂದಾಸ್ತುತಿಃ</strong>—ನಿಂದಾ ಮತ್ತು ಸ್ತುತಿಗಳು ಬಂದೊದಗಿದಾಗ ಸಮಚಿತ್ತನಾಗಿರುವವನು.</p>
		<p class="description"><strong>ಮೌನೀ</strong>—ಅನಾತ್ಮಪದಾರ್ಥಗಳ ಬಗ್ಗೆ ಹೆಚ್ಚು ಮಾತನಾಡದಿರುವವನು.</p>
		<p class="description"><strong>ಸಂತುಷ್ಟಃ</strong>—ಆಯಾ ಕಾಲಕ್ಕೆ ಭಗವಂತನ ಕೃಪೆಯಿಂದ ಸಿಕ್ಕಿದಷ್ಟು ವಸ್ತುಗಳಿಂದ ಸಂತುಷ್ಟನಾಗಿರುವವನು.</p>
		<p class="description"><strong>ಅನಿಕೇತಃ</strong>—ತನ್ನದೆಂದು ಒಂದು ಗೃಹವಿಲ್ಲದವನು.</p>
		<p class="description"><strong>ಸ್ಥಿರಮತಿಃ</strong>—ಪರಮಾತ್ಮನಲ್ಲಿ ಸ್ಥಿರವಾಗಿರುವ ಮತಿಯುಳ್ಳವನು.</p>
		<p class="description"><strong>ಭಕ್ತಿಮಾನ್</strong>—ಭಗವಂತನಲ್ಲಿ ಭಕ್ತಿಯುಳ್ಳವನು.</p>
		<p class="description">ಇಂಥ ಭಕ್ತನು ಭಗವಂತನಿಗೆ ಅತ್ಯಂತ ಪ್ರಿಯನಾಗಿರುತ್ತಾನೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.09">
		<p class="intro-shloka">॥ ಓಂ ಸರ್ವಸದ್ಗುಣಮೂಲಾಯ ವಾಸುದೇವಾಯ ನಮಃ॥</p>
		<p class="shloka">ಅಹಿಂಸಾ ಸಮತಾ ತೋಷಃ ತಪೋ ದಾನಂ ಯಶೋ ಭಯಮ್।<br/>ತೇ ಗುಣಾ ಈಶ್ವರಾದೇವ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಅಹಿಂಸೆ, ಸಮತ್ವ, ಸಂತೋಷ, ತಪಸ್ಸು, ದಾನ, ಯಶಸ್ಸು, ಭಯ– ಈ ಗುಣಗಳೆಲ್ಲವೂ ಈಶ್ವರನಿಂದಲೇ ಉಂಟಾಗುತ್ತವೆ.</p>
		<h1 class="level1-title" epub:type="title"><span class="date">ಮೇ ೯</span><br /><span class="num">೧೩೦.</span> ಈ ಏಳೂ ಈಶ್ವರನಿಂದಲೇ</h1>
		<p class="bhashya-verse">ಅಹಿಂಸಾ ಸಮತಾ ತುಷ್ಟಿಃ ತಪೋ ದಾನಂ ಯಶೋಽಯಶಃ।<br/>ಭವಂತಿ ಭಾವಾ ಭೂತಾನಾಂ ಮತ್ತ ಏವ ಪೃಥಗ್ವಿಧಾಃ॥</p>
		<p class="bhashya-verse-source">ಭಗವದ್ಗೀತಾ ೧೦-೫</p>
		<p class="bhashya-verse-meaning">ಅಹಿಂಸೆ, ಸಮತ್ವ, ತುಷ್ಟಿ, ತಪಸ್ಸು, ದಾನ, ಯಶಸ್ಸು, ಅಪಯಶಸ್ಸು ಮುಂತಾದ ಈ ಗುಣಗಳೆಲ್ಲವೂ ನನ್ನಿಂದಲೇ ಉಂಟಾಗುತ್ತವೆ.</p>
		<p class="description">ಮನುಷ್ಯರಲ್ಲಿರುವ ಸಕಲಗುಣಗಳೂ ಭಗವಂತನಿಂದಲೇ ಬಂದಿರುತ್ತವೆ. ಆ ಗುಣಗಳಲ್ಲಿ ಕೆಲವನ್ನು ಇಲ್ಲಿ ತಿಳಿಸಿರುತ್ತದೆ.</p>
		<p class="description"><strong>ಅಹಿಂಸೆ</strong>—ಯಾರಿಗೂ ಹಿಂಸೆಯಾಗದಂತೆ ಕಾಯೇನ ವಾಚಾ ಮನಸಾ ಪ್ರಯತ್ನಮಾಡುವುದು.</p>
		<p class="description"><strong>ಸಮತಾ</strong>—ಎಲ್ಲ ಮಾನವರನ್ನೂ ಸಮಾನವಾಗಿ ಕಾಣುವುದು.</p>
		<p class="description"><strong>ತುಷ್ಟಿ</strong>—ಸಿಕ್ಕಿದಷ್ಟು ವಸ್ತುಗಳಿಂದ ಸಂತೋಷಪಡುವುದು.</p>
		<p class="description"><strong>ತಪಸ್ಸು</strong>—ಜಪ, ಧ್ಯಾನ, ಇಂದ್ರಿಯನಿಗ್ರಹ, ಸತ್ಯ, ಗುರುಸೇವಾ— ಮುಂತಾದ ವಾಚಿಕ, ಕಾಯಿಕ ಮತ್ತು ಮಾನಸಿಕ ತಪಸ್ಸು.</p>
		<p class="description"><strong>ದಾನ</strong>—ತನ್ನಲ್ಲಿರುವ ಧನವನ್ನು ಇತರರಿಗೆ ಪ್ರೀತಿಯಿಂದ, ಭಗವದರ್ಪಣಬುದ್ಧಿಯಿಂದ ಕೊಡುವುದು.</p>
		<p class="description"><strong>ಯಶಸ್ಸು</strong>—ಜನಪ್ರಿಯವಾದ, ಜನಾನುರಾಗಿಯಾದ ಸತ್ಕೀರ್ತಿ.</p>
		<p class="description"><strong>ಅಯಶಸ್ಸು</strong>—ಅನಾಚಾರಗಳಿಂದ ಉಂಟಾಗುವ ಅಪಕೀರ್ತಿ.</p>
		<p class="description">ಇವೆಲ್ಲವೂ ಭಗವಂತನಿಂದಲೇ ಮಾನವರಿಗೆ ಉಂಟಾಗಿರುತ್ತವೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.10">
		<p class="intro-shloka">॥ ಓಂ ಪೂರ್ವಜನ್ಮರಹಸ್ಯವಿದೇ ವಾಸುದೇವಾಯ ನಮಃ॥</p>
		<p class="shloka">ಪೂರ್ವಜನ್ಮಕೃತೇನಾಸೌ ತಪಸಾ ಶುದ್ಧಮಾನಸಃ।<br/>ಆತ್ಮಜ್ಞಾನಂ ಸಮಾಪ್ನೋತಿ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಹಿಂದಿನ ಜನ್ಮಗಳಲ್ಲಿ ಮಾಡಿರುವ ತಪಸ್ಸಿನಿಂದ ಶುದ್ಧಮನಸ್ಕನಾಗಿ ಈ ಜನ್ಮದಲ್ಲಿ ಆತ್ಮಜ್ಞಾನವನ್ನು ಹೊಂದುತ್ತಾನೆ.</p>
		<h1 class="level1-title" epub:type="title"><span class="date">ಮೇ ೧೦</span><br /><span class="num">೧೩೧.</span> ಪೂರ್ವಜನ್ಮತಪಸ್ಸಿನ ಫಲವಿದು!</h1>
		<p class="bhashya-verse">ಪ್ರಯತ್ನಾದ್ಯತಮಾನಸ್ತು ಯೋಗೀ ಸಂಶುದ್ಧಕಿಲ್ಬಿಷಃ।<br/>ಅನೇಕಜನ್ಮಸಂಸಿದ್ಧಃ ತತೋ ಯಾತಿ ಪರಾಂ ಗತಿಮ್॥</p>
		<p class="bhashya-verse-source">ಭಗವದ್ಗೀತಾ ೬-೪೫</p>
		<p class="bhashya-verse-meaning">ಪ್ರಯತ್ನಪಟ್ಟು ಸಾಧನಮಾಡುತ್ತಿರುವ ಯೋಗಿಯು ತನ್ನ ಸಕಲ ದೋಷಗಳನ್ನೂ ಪಾಪಗಳನ್ನೂ ಕಳೆದುಕೊಂಡು ಹಿಂದಿನ ಅನೇಕ ಜನ್ಮಗಳಲ್ಲಿ ಮಾಡಿದ ತಪಸ್ಸಿನ ಫಲವಾಗಿ ಈ ಜನ್ಮದಲ್ಲಿ ಪರಮಗತಿಯನ್ನು ಹೊಂದುತ್ತಾನೆ.</p>
		<p class="description">ಪರಮಗತಿಯೆಂದರೆ ಪರಮಾನಂದರೂಪವಾದ ಮೋಕ್ಷ. ಇದನ್ನು ಹೊಂದುವ ಪ್ರಯತ್ನವನ್ನು ಮಾಡುವವನೇ ಯೋಗಿಯು. ಯೋಗಿ ಎಂದರೆ ಸತತವಾಗಿ ಮೋಕ್ಷಪ್ರಾಪ್ತಿಗಾಗಿ ಪ್ರಯತ್ನಮಾಡುವ ಸಾಧಕನು. ಇಂಥವನು ತನ್ನ ಮಾನಸಿಕ ಸಕಲ ಪಾಪಗಳನ್ನೂ ತೊಳೆದುಕೊಳ್ಳುತ್ತಾನೆ. ಪಾಪಸಂಸ್ಕಾರಗಳಿದ್ದರೆ ಅಂಥವನಿಗೆ ಆತ್ಮಜ್ಞಾನವು ಉಂಟಾಗದಲ್ಲವೆ?</p>
		<p class="description">ಹೀಗೆ, ಹಿಂದಿನ ಜನ್ಮಗಳಲ್ಲಿ ಮಾಡಿದ ತಪಸ್ಸಿನಿಂದ ಅವನ ಪಾಪಸಂಸ್ಕಾರಗಳೆಲ್ಲವೂ ಕ್ರಮಕ್ರಮವಾಗಿ ಕ್ಷೀಣವಾಗಲಾಗಿ ಅವನ ಮನಸ್ಸು ಶುದ್ಧವೂ ಪರಿಪಕ್ವವೂ ಆಗುತ್ತದೆ. ಅಂಥ ಮನಸ್ಸಿನಲ್ಲಿ ಈ ಜನ್ಮದಲ್ಲಿ ಸದ್ಗುರುಗಳ ಉಪದೇಶಶ್ರವಣದಿಂದ ಆತ್ಮಜ್ಞಾನವು ಉದಯಿಸುತ್ತದೆ. ತಪಸ್ಸಿನಿಂದ ಚಿತ್ತಶುದ್ಧಿಯು ಉಂಟಾಗುತ್ತದೆ. ಚಿತ್ತಶುದ್ಧಿಯಿಲ್ಲದವನಿಗೆ ವೇದಾಂತಗಳ ಅರ್ಥವು ಅನುಭವಕ್ಕೆ ಬರುವುದಿಲ್ಲ. ಚಿತ್ತಶುದ್ಧಿಯಿದ್ದವನಿಗೇ ಸಮ್ಯಗ್ದರ್ಶನವು ಉಂಟಾಗುತ್ತದೆ. ಈ ಸಮ್ಯಗ್ದರ್ಶನವು ಉಂಟಾದರೆ ಅಂಥವನಿಗೆ ಮೋಕ್ಷವು ದೊರಕುತ್ತದೆ. ಇದೇ ಪರಮಗತಿ, ಪರಮಪದ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.11">
		<p class="intro-shloka">॥ ಓಂ ರಾಗದ್ವೇಷವಿದೂರಾಯ ವಾಸುದೇವಾಯ ನಮಃ॥</p>
		<p class="shloka">ರಾಗದ್ವೇಷವಿದೂರಶ್ಚೇತ್ ಆತ್ಮಜ್ಞಾನಪರಾಯಣಃ।<br/>ಪರಮಾನಂದಮಾಪ್ನೋತಿ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ರಾಗದ್ವೇಷರಹಿತನಾಗಿ ಆತ್ಮಜ್ಞಾನನಿಷ್ಠನಾಗಿದ್ದರೆ ಅಂಥವನು ಪರಮಾನಂದವೆಂಬ ಮೋಕ್ಷವನ್ನು ಹೊಂದುತ್ತಾನೆ.</p>
		<h1 class="level1-title" epub:type="title"><span class="date">ಮೇ ೧೧</span><br /><span class="num">೧೩೨.</span> ಇಂಥವನಿಗೆ ಪರಮಾನಂದಪ್ರಾಪ್ತಿ</h1>
		<p class="bhashya-verse">ರಾಗದ್ವೇಷವಿಯುಕ್ತೈಸ್ತು ವಿಷಯಾನಿಂದ್ರಿಯೈಶ್ಚರನ್।<br/>ಆತ್ಮವಶ್ಯೈರ್ವಿಧೇಯಾತ್ಮಾ ಪ್ರಸಾದಮಧಿಗಚ್ಛತಿ॥</p>
		<p class="bhashya-verse-source">ಭಗವದ್ಗೀತಾ ೨-೬೪</p>
		<p class="bhashya-verse-meaning">ತನ್ನ ಹತೋಟಿಯಲ್ಲಿರುವ, ರಾಗದ್ವೇಷರಹಿತವಾದ ಇಂದ್ರಿಯಗಳಿಂದ ಸಾತ್ತ್ವಿಕ ವಿಷಯಗಳನ್ನು ಅನುಭವಿಸುತ್ತಿರುವ ಶುದ್ಧಮನಸ್ಕನಾದ ಸಾಧಕನು ಪರಮಾನಂದವನ್ನು ಹೊಂದುತ್ತಾನೆ.</p>
		<p class="description">ಪರಮಶಾಂತಿ, ಪರಮಾನಂದ, ಪ್ರಸನ್ನತಾ, ಮೋಕ್ಷ—ಎಲ್ಲವೂ ಪರ್ಯಾಯಪದಗಳು. ಈ ಮೋಕ್ಷವನ್ನು ಹೊಂದುವುದಕ್ಕೆ ಸಾಧಕನು ಜೀವನವನ್ನು ಹೀಗೆ ನಡೆಸಬೇಕು. ಅದು ಹೇಗೆಂದರೆ—</p>
		<p class="description">ಮುಮುಕ್ಷುಸಾಧಕನಾದ ಮಾತ್ರಕ್ಕೆ ಅಂಥವನು ಎಲ್ಲವನ್ನೂ ಬಿಟ್ಟು ಕಾಡಿಗೆ ಹೋಗಬೇಕಾಗಿಲ್ಲ, ಅಥವಾ ಸರ್ವಸಂಗಗಳನ್ನೂ ಪರಿತ್ಯಾಗ ಮಾಡಿದ ಸಂನ್ಯಾಸಿಯೂ ಆಗಬೇಕಾಗಿಲ್ಲ. ಮತ್ತೇನೆಂದರೆ ರಾಗದ್ವೇಷಗಳಿಂದ ರಹಿತವಾದ ಇಂದ್ರಿಯಗಳಿಂದ ವಿಷಯಗಳನ್ನು ಅನುಭವಿಸಬೇಕು. ಸಾಧಕನಿಗೆ ರಾಗದ್ವೇಷಗಳೇ ಶತ್ರುಗಳು. ರಾಗದ್ವೇಷಗಳುಳ್ಳವನಿಗೆ ಆತ್ಮಜ್ಞಾನವಾಗಲೀ ಪರಮಾನಂದವಾಗಲೀ ದೊರಕದು. ರಾಗದ್ವೇಷಗಳೆಂಬ ದೋಷಗಳನ್ನು ಅಧ್ಯಾತ್ಮ ಸಾಧಕರು ಬಿಡಲು ಪ್ರಯತ್ನಿಸಬೇಕು. ಶಬ್ದಸ್ಪರ್ಶರೂಪರಸಗಂಧಗಳೆಂಬ ಐದು ವಿಷಯಗಳೂ ಸಾತ್ತ್ವಿಕವಾಗಿರಬೇಕು. ಮನಸ್ಸೂ ಶುದ್ಧವಾಗಿದ್ದು ಇಂದ್ರಿಯಗಳೂ ಸಾತ್ತ್ವಿಕವಾಗಿದ್ದು ವಿಷಯಗಳೂ ಶುದ್ಧವಾಗಿದ್ದು ಮುಮುಕ್ಷುಸಾಧಕನೂ ವಿವೇಕಿಯಾಗಿದ್ದರೆ ಅಂಥವನಿಗೆ ಪರಮಾನಂದವು ದೊರಕುವುದರಲ್ಲಿ ಸಂಶಯವುಂಟೇ?</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.12">
		<p class="intro-shloka">॥ ಓಂ ಗುಣಕಾರ್ಯವಿದೇ ವಾಸುದೇವಾಯ ನಮಃ॥</p>
		<p class="shloka">ಸತ್ತ್ವಂ ಸುಖಂ ಜನಯತಿ ರಜಸೋ ಜಾಯತೇ ಕ್ರಿಯಾ।<br/>ಅಜ್ಞಾನಂ ತಮಸೋ ಜಾತಂ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಸತ್ತ್ವಗುಣವು ಸುಖವನ್ನೂ ರಜೋಗುಣವು ಕರ್ಮವನ್ನೂ ಉಂಟುಮಾಡುತ್ತವೆ. ತಮೋಗುಣದಿಂದ ಅಜ್ಞಾನವು ಹುಟ್ಟುತ್ತದೆ.</p>
		<h1 class="level1-title" epub:type="title"><span class="date">ಮೇ ೧೨</span><br /><span class="num">೧೩೩.</span> ಮೂರು ಗುಣಗಳ ಫಲಗಳಿವು</h1>
		<p class="bhashya-verse">ಸತ್ತ್ವಂ ಸುಖೇ ಸಂಜಯತಿ ರಜಃ ಕರ್ಮಣಿ ಭಾರತ।<br/>ಜ್ಞಾನಮಾವೃತ್ಯ ತು ತಮಃ ಪ್ರಮಾದೇ ಸಂಜಯತ್ಯುತ॥</p>
		<p class="bhashya-verse-source">ಭಗವದ್ಗೀತಾ ೧೪-೯</p>
		<p class="bhashya-verse-meaning">ಎಲೈ ಭಾರತನೆ, ಸತ್ತ್ವಗುಣವು ಮಾನವರನ್ನು ಸುಖದಲ್ಲಿಯೂ ರಜೋಗುಣವು ಕರ್ಮದಲ್ಲಿಯೂ ತೊಡಗಿಸುತ್ತದೆ. ಆದರೆ ತಮೋಗುಣವು ಜ್ಞಾನವನ್ನು ಮುಚ್ಚಿಹಾಕಿ ಮಾನವರನ್ನು ಪ್ರಮಾದದಲ್ಲಿ ಅಂದರೆ ಅಜ್ಞಾನದಲ್ಲಿ ಕೆಡವಿಬಿಡುತ್ತದೆ.</p>
		<p class="description">ಈ ಶ್ಲೋಕದಲ್ಲಿ ಸತ್ತ್ವಗುಣ, ರಜೋಗುಣ ಮತ್ತು ತಮೋಗುಣಗಳ ಸ್ವಭಾವವನ್ನೂ ಅವುಗಳ ಕಾರ್ಯವನ್ನೂ ತಿಳಿಸಿರುತ್ತದೆ.</p>
		<p class="description">೧ . <strong>ಸತ್ತ್ವಗುಣ</strong> —ತಿಳಿಯಾದ ಸ್ವಭಾವವುಳ್ಳದ್ದು; ಇದು ಶಾಂತವಾದ ಮನಸ್ಸಿನಲ್ಲಿ ಸುಖವನ್ನು ಉಂಟುಮಾಡುತ್ತದೆ.</p>
		<p class="description">೨ . <strong>ರಜೋಗುಣ</strong> —ಯಾವಾಗಲೂ ಕರ್ಮಗಳಲ್ಲಿ ತೊಡಗಿಸುತ್ತದೆ. ಮನಸ್ಸು ಚಂಚಲವಾಗಿ ಹರಿದಾಡುವಂತೆ ಇದು ಮಾಡುತ್ತದೆ.</p>
		<p class="description">೩ . <strong>ತಮೋಗುಣ</strong> —ಸೋಮಾರಿತನ, ಆಲಸ್ಯಗಳಿಂದ ಕೂಡಿದ್ದು. ಇದು ಅಜ್ಞಾನದಲ್ಲಿ ಮಾನವರನ್ನು ಮುಳುಗಿಸಿಬಿಡುತ್ತದೆ.</p>
		<p class="description">ಅಧ್ಯಾತ್ಮಸಾಧಕರು ಈ ಲಕ್ಷಣಗಳನ್ನು ತಾವೇ ತಮ್ಮೊಳಗೇ ನೋಡಿಕೊಂಡು ತಮೋಗುಣರಜೋಗುಣಗಳನ್ನು ದೂರಮಾಡಿಕೊಳ್ಳುತ್ತಾ ಮೆಲ್ಲಮೆಲ್ಲನೆ ಉಪಾಯವಾಗಿ ಸತ್ತ್ವಗುಣವನ್ನು ಬೆಳಸಿಕೊಳ್ಳಬೇಕು. ಭಗವಂತನಲ್ಲಿ ಭಕ್ತಿ, ಸತ್ಸಂಗ, ವೇದಾಂತಾರ್ಥವಿಚಾರ, ಸದಾಚಾರಾದಿಗಳಿಂದ ಸಾಧಕರು ಸಾತ್ತ್ವಿಕರಾಗುವುದನ್ನು ಅಭ್ಯಾಸಮಾಡಿಕೊಳ್ಳಬೇಕು.</p>
		<p class="description">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃಖ್</p>
	</section>
	<section class="level1 numbered" epub:type="chapter" role="doc-chapter" id="id-005.13">
		<p class="intro-shloka">॥ ಓಂ ನಿರ್ದೋಷಬ್ರಹ್ಮಣೇ ವಾಸುದೇವಾಯ ನಮಃ॥</p>
		<p class="shloka">ಪರಬ್ರಹ್ಮಣಿ ನಿಷ್ಠಾ ಯೇ ನಿರ್ದೋಷೇ ಪ್ರತ್ಯಗಾತ್ಮನಿ।<br/>ನೈವ ತೇಷಾಂ ಪುನರ್ಜನ್ಮ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ದೋಷರಹಿತವಾದ ಪ್ರತ್ಯಗಾತ್ಮನಾದ ಪರಬ್ರಹ್ಮದಲ್ಲಿ ಯಾರು ನಿಷ್ಠರಾಗಿದ್ದಾರೆಯೋ, ಅಂಥವರಿಗೆ ಪುನರ್ಜನ್ಮವೆಂಬುದು ಇರುವುದಿಲ್ಲ.</p>
		<h1 class="level1-title" epub:type="title"><span class="date">ಮೇ ೧೩</span><br /><span class="num">೧೩೪.</span> ಇಂಥವರಿಗೆ ಪುನರ್ಜನ್ಮವಿಲ್ಲ</h1>
		<p class="bhashya-verse">ಇಹೈವ ತೈರ್ಜಿತಃ ಸರ್ಗೋ ಯೇಷಾಂ ಸಾಮ್ಯೇ ಸ್ಥಿತಂ ಮನಃ।<br/>ನಿರ್ದೋಷಂ ಹಿ ಸಮಂ ಬ್ರಹ್ಮ ತಸ್ಮಾದ್ ಬ್ರಹ್ಮಣಿ ತೇ ಸ್ಥಿತಾಃ॥</p>
		<p class="bhashya-verse-source">ಭಗವದ್ಗೀತಾ ೫-೧೯</p>
		<p class="bhashya-verse-meaning">ಯಾರ ಮನಸ್ಸು ಯಾವಾಗಲೂ ಸಮವಾದ ಪರಬ್ರಹ್ಮದಲ್ಲಿಯೇ ನಿಂತಿರುತ್ತದೆಯೋ, ಅಂಥವರು ಬದುಕಿರುವಾಗಲೇ ಜನ್ಮವನ್ನು ಗೆದ್ದುಬಿಟ್ಟಿರುತ್ತಾರೆ. ಏಕೆಂದರೆ ಬ್ರಹ್ಮವು ನಿರ್ದೋಷವೂ ಸಮವೂ ಆಗಿರುತ್ತದೆ. ಆದ್ದರಿಂದ ಬ್ರಹ್ಮಜ್ಞಾನಿಗಳು ಇಂಥ ಬ್ರಹ್ಮವೇ ತಾವೆಂದು ತಿಳಿದು ಬ್ರಹ್ಮನಿಷ್ಠರಾಗಿರುತ್ತಾರೆ.</p>
		<p class="description">ಬ್ರಹ್ಮವು ಎಲ್ಲ ಪ್ರಾಣಿಗಳಲ್ಲಿಯೂ ಸಮಾನವಾಗಿರುತ್ತದೆ. ಉಪಾಧಿಗಳಲ್ಲಿ ಮಾತ್ರವೇ ತಾರತಮ್ಯಗಳು, ಭೇದಗಳು ತೋರುತ್ತವೆಯೇ ಹೊರತು ಚೈತನ್ಯಸ್ವರೂಪವಾದ ಬ್ರಹ್ಮದಲ್ಲಿ ಯಾವ ಭೇದವೂ ಇರುವುದಿಲ್ಲ. ಕಬ್ಬಿನ ಕೋಲು ಅಂಕುಡೊಂಕಾಗಿದ್ದರೂ ಕಬ್ಬಿನ ಹಾಲು ಮಾತ್ರ ಸಿಹಿಯಾಗಿಯೇ ಇರುತ್ತದೆಯಲ್ಲವೆ? ಬ್ರಹ್ಮವೂ ಹೀಗೆಯೇ. ಸರ್ವಪ್ರಾಣಿಗಳಿಗೂ ಸಮವಾಗಿರುವ ಪರಬ್ರಹ್ಮವು ಸಕಲದೋಷಗಳಿಂದಲೂ ಮುಕ್ತವಾಗಿರುವ ಸಮವಾದ ಪರಿಪೂರ್ಣವಾದ ತತ್ತ್ವವು.</p>
		<p class="description">ಇಂಥ ಬ್ರಹ್ಮವನ್ನು ತಿಳಿದು, ಆ ಬ್ರಹ್ಮವೇ ತಾನೆಂದು ಅರಿತು, ಆ ಸಮವಾದ ಬ್ರಹ್ಮದಲ್ಲಿಯೇ ನಿಷ್ಠರಾದವರಿಗೆ ಈಗಲೇ ಜನ್ಮಮರಣಗಳು ಇಲ್ಲವಾಗಿರುತ್ತವೆ. ದೇಹಾಭಿಮಾನಿಗಳಿಗೆ ಮಾತ್ರವೇ ಜನ್ಮಮರಣಭಯ ಗಳು ಉಂಟು. ಆದರೆ ದೇಹವ್ಯತಿರಿಕ್ತನಾದ ಚೈತನ್ಯಸ್ವರೂಪನಾದ ಆತ್ಮನನ್ನೇ ತಾವೆಂದು ಅರಿತವರಿಗೆ ಜನ್ಮವಾಗಲೀ ಮರಣವಾಗಲೀ ಇದ್ದೀತೇ?</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.14">
		<p class="intro-shloka">॥ ಓಂ ಶ್ರೇಷ್ಠಶ್ರೇಷ್ಠಾಯ ವಾಸುದೇವಾಯ ನಮಃ॥</p>
		<p class="shloka">ಯದಿ ಸಂತಿ ಸದಾ ಶ್ರೇಷ್ಠಾಃ ಸದಾಚಾರಪರಾಯಣಾಃ।<br/>ಅನ್ಯೇ ತಾನನುವರ್ತಂತೇ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಶ್ರೇಷ್ಠರಾದ ಆಚಾರ್ಯರು ಸದಾ ಸದಾಚಾರಪರಾಯಣರಾಗಿದ್ದರೆ ಅಂಥವರನ್ನು ಇತರರೂ ಅನುಸರಿಸುತ್ತಾರೆ.</p>
		<h1 class="level1-title" epub:type="title"><span class="date">ಮೇ ೧೪</span><br /><span class="num">೧೩೫.</span> ಶ್ರೇಷ್ಠರ ಜವಾಬ್ದಾರಿ</h1>
		<p class="bhashya-verse">ಯದ್ಯದಾಚರತಿ ಶ್ರೇಷ್ಠಃ ತತ್ತದೇವೇತರೋ ಜನಃ।<br/>ಸ ಯತ್ಪ್ರಮಾಣಂ ಕುರುತೇ ಲೋಕಸ್ತದನುವರ್ತತೇ॥</p>
		<p class="bhashya-verse-source">ಭಗವದ್ಗೀತಾ ೩-೨೧</p>
		<p class="bhashya-verse-meaning">ಶ್ರೇಷ್ಠರಾದ ಹಿರಿಯರು ಯಾವ ಯಾವ ಧರ್ಮಾಚರಣೆಯನ್ನು ಮಾಡುತ್ತಾರೆಯೋ, ಅದನ್ನೇ ಸಾಮಾನ್ಯಜನಗಳೂ ಆಚರಿಸುತ್ತಾರೆ. ಆ ಹಿರಿಯರು ಯಾವುದನ್ನು ಪ್ರಮಾಣವೆಂದು ನಂಬಿ ತೋರಿಸಿರುತ್ತಾರೆಯೋ ಅದನ್ನೇ ಇತರ ಜನಗಳೂ ಅನುಸರಿಸುತ್ತಾರೆ.</p>
		<p class="description">ಧರ್ಮಾಚರಣೆಯ ಹಾಗೂ ಶಾಸ್ತ್ರಪ್ರಮಾಣದ ವಿಷಯಗಳಲ್ಲಿ ಸಾಮಾನ್ಯ ಲೌಕಿಕರಿಗೆ ನಿರ್ಣಯವು ದೊರಕುವುದು ಸುಲಭವಲ್ಲ. ನಾನಾ ಧರ್ಮಗಳಿರುತ್ತವೆ, ಅನೇಕ ಶಾಸ್ತ್ರಪ್ರಮಾಣವಾಕ್ಯಗಳೂ ಇರುತ್ತವೆ; ಹೀಗಿರುವಾಗ ಇದೇ ಸರಿ ಎಂದಾಗಲೀ, ಇದು ತಪ್ಪು ಎಂದಾಗಲೀ ತಾವು ತಾವೇ ನಿರ್ಣಯಿಸಲು ಸಾಮಾನ್ಯರಿಗೆ ಶಕ್ಯವಲ್ಲ. ಇಂಥ ಸಂದಿಗ್ಧ ಪರಿಸ್ಥಿತಿಯಲ್ಲಿ ಇವರಿಗೆ ದಿಕ್ಕನ್ನು ತೋರಿಸುವವರು ಯಾರು? ಎಂದರೆ, ಶ್ರೇಷ್ಠರಾದ, ಸದಾಚಾರಸಂಪನ್ನರಾದ, ಹಿರಿಯರಾದ ಮಹಾತ್ಮರು.</p>
		<p class="description">ಶ್ರೇಷ್ಠರ ಆಚಾರವೇ ಇತರರಿಗೆ ಆದರ್ಶ, ಮಹಾತ್ಮರ ಅನುಷ್ಠಾನವೇ ಸಾಮಾನ್ಯರಿಗೆ ಮಾರ್ಗದರ್ಶನ. ಶಾಸ್ತ್ರವೇತ್ತರ ಪ್ರಮಾಣಗ್ರಂಥಗಳೇ ಲೌಕಿಕರಿಗೂ ನಿರ್ಣಯಸಿಂಧು. ಆದ್ದರಿಂದ ಆ ಶ್ರೇಷ್ಠರೆಂದು ಪ್ರಸಿದ್ಧರಾದವರು ಬಹು ಎಚ್ಚರಿಕೆಯಿಂದ ಜಾಗರೂಕತೆಯಿಂದ ಧರ್ಮಾನುಷ್ಠಾನವನ್ನು ಪಾಲನೆ ಮಾಡುತ್ತಿರಬೇಕು. ಆಚಾರ್ಯಸ್ಥಾನದಲ್ಲಿರುವ ಹಿರಿಯರು ಸಾಧ್ಯವಾದಮಟ್ಟಿಗೂ ಅಧರ್ಮಮಾರ್ಗದಲ್ಲಿ ಹೋಗಲೇಬಾರದು.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.15">
		<p class="intro-shloka">॥ ಓಂ ರಾಜಸತ್ಯಾಗವಿದೂರಾಯ ವಾಸುದೇವಾಯ ನಮಃ॥</p>
		<p class="shloka">ಕಾಯಕ್ಲೇಶಭಯಾದ್ ಯಸ್ತು ತ್ಯಜೇತ್ ಕರ್ಮಾಣಿ ಮಂದಧೀಃ।<br/>ರಾಜಸೇನ ಫಲಂ ನಾಸ್ತಿ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಕಾಯಕ್ಲೇಶಭಯದಿಂದ ಯಾವಾತನು ಅವಿವೇಕದಿಂದ ಕರ್ಮಗಳನ್ನು ಬಿಡುತ್ತಾನೆಯೋ ಅಂಥ ರಾಜಸತ್ಯಾಗದಿಂದ ಅವನಿಗೆ ಮೋಕ್ಷವು ದೊರಕದು.</p>
		<h1 class="level1-title" epub:type="title"><span class="date">ಮೇ ೧೫</span><br /><span class="num">೧೩೬.</span> ಇಂಥ ತ್ಯಾಗದಿಂದ ಮೋಕ್ಷವಿಲ್ಲ</h1>
		<p class="bhashya-verse">ದುಃಖಮಿತ್ಯೇವ ಯತ್ಕರ್ಮ ಕಾಯಕ್ಲೇಶಭಯಾತ್ ತ್ಯಜೇತ್।<br/>ಸ ಕೃತ್ವಾ ರಾಜಸಂ ತ್ಯಾಗಂ ನೈವ ತ್ಯಾಗಫಲಂ ಲಭೇತ್॥</p>
		<p class="bhashya-verse-source">ಭಗವದ್ಗೀತಾ ೧೮-೮</p>
		<p class="bhashya-verse-meaning">ದೇಹಕ್ಕೆ ಕ್ಲೇಶವಾದೀತೆಂಬ ಭಯದಿಂದ, ದುಃಖಕರವೆಂಬ ದೃಷ್ಟಿಯಿಂದ ಸಾಧಕನು ಯಾವ ಕರ್ಮವನ್ನು ಬಿಟ್ಟುಬಿಡುತ್ತಾನೆಯೋ ಅದು <strong>ರಾಜಸ ತ್ಯಾಗ</strong>ವೆನಿಸುತ್ತದೆ. ಈ ರಾಜಸತ್ಯಾಗದಿಂದ ಮೋಕ್ಷಫಲವಿಲ್ಲ.</p>
		<p class="description">ಬ್ರಹ್ಮಜ್ಞಾನಿಯಾದರೆ ಬ್ರಹ್ಮಜ್ಞಾನದ ಬಲದಿಂದ ಕರ್ಮಗಳು ತಾವು ತಾವಾಗಿಯೇ ಕಳಚಿಹೋಗುವುದು ಜ್ಞಾನಿಯ ಕರ್ಮಸಂನ್ಯಾಸ. ಜ್ಞಾನದಿಂದ ಅವಿದ್ಯಾಕಾಮಕರ್ಮಗಳು ಸಂಪೂರ್ಣವಾಗಿ ಜ್ಞಾನಿಗೆ ನಾಶವಾಗಿರುತ್ತವೆ. ಇದರಿಂದ ಬ್ರಹ್ಮಜ್ಞಾನಿಗೆ ಮೋಕ್ಷವೇ ಫಲ. ಇದು ಬ್ರಹ್ಮಜ್ಞಾನಿಯ ಸರ್ವಕರ್ಮಸಂನ್ಯಾಸವು.</p>
		<p class="description">ಆದರೆ ಅಜ್ಞನಾಗಿದ್ದುಕೊಂಡು, ಇನ್ನೂ ಆತ್ಮಜ್ಞಾನವನ್ನು ಪಡೆಯದೇ, ದೇಹಾಲಸ್ಯದಿಂದ ಕರ್ಮಗಳನ್ನು ಬಿಟ್ಟುಬಿಟ್ಟರೆ ಅದಕ್ಕೆ <strong>ರಾಜಸತ್ಯಾಗ</strong>ವೆಂದು ಹೆಸರು. ನೋಡುವವರ ದೃಷ್ಟಿಯಿಂದ ಇವನು ಮಹಾತ್ಯಾಗಿಯಂತೆ ತೋರಿದರೂ ಇವನೇನು ನಿಜವಾದ ಪರಮಾರ್ಥಸಂನ್ಯಾಸಿಯಲ್ಲ. ಕ್ಲೇಶದ ಕಾರಣದಿಂದ ಕರ್ಮಗಳನ್ನು ಬಿಟ್ಟಿರುವ ಇಂಥವನಿಗೆ ಮೋಕ್ಷವಾಗಲೀ, ಚಿತ್ತಶುದ್ಧಿಯಾಗಲೀ ಲಭಿಸದು. ಏಕೆಂದರೆ ಇವನಲ್ಲಿ ಅವಿದ್ಯೆಯೂ ಕಾಮಗಳೂ ತುಂಬಿರುತ್ತವೆ. ವಿವೇಕವಾಗಲೀ ವೈರಾಗ್ಯವಾಗಲೀ ಮನಸ್ಸಿನಲ್ಲಿ ಇಲ್ಲದೆ ಆಲಸ್ಯದಿಂದ ಕರ್ಮಗಳನ್ನು ಇವನು ತ್ಯಜಿಸಿರುತ್ತಾನೆ. ಆದ್ದರಿಂದ ಸಾಧಕನು ಕರ್ಮಗಳನ್ನು ಕರ್ಮಯೋಗವನ್ನಾಗಿ ಮಾಡಲೇಬೇಕು.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.16">
		<p class="intro-shloka">॥ ಓಂ ಮೂಲಕಾರಣಾಯ ವಾಸುದೇವಾಯ ನಮಃ॥</p>
		<p class="shloka">ಆತ್ಮೈವ ಸರ್ವಭೂತಾನಾಂ ಮೂಲಕಾರಣಮುಚ್ಯತೇ।<br/>ಬುದ್ಧಿಸ್ತೇಜಸ್ತಥಾ ಬೀಜಂ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಸರ್ವಭೂತಗಳಿಗೂ ಆತ್ಮನೇ ಮೂಲಕಾರಣವು. ಬುದ್ಧಿ , ತೇಜಸ್ಸು ಮತ್ತು ಬೀಜ—ಎಲ್ಲವೂ ಆತ್ಮನೇ.</p>
		<h1 class="level1-title" epub:type="title"><span class="date">ಮೇ ೧೬</span><br /><span class="num">೧೩೭.</span> ಆತ್ಮನೇ ಮೂಲಕಾರಣ</h1>
		<p class="bhashya-verse">ಬೀಜಂ ಮಾಂ ಸರ್ವಭೂತಾನಾಂ ವಿದ್ಧಿ ಪಾರ್ಥ ಸನಾತನಮ್।<br/>ಬುದ್ಧಿರ್ಬುದ್ಧಿಮತಾಮಸ್ಮಿ ತೇಜಸ್ತೇಜಸ್ವಿನಾಮಹಮ್॥</p>
		<p class="bhashya-verse-source">ಭಗವದ್ಗೀತಾ ೭-೧೦</p>
		<p class="bhashya-verse-meaning">ಎಲೈ ಪಾರ್ಥನೆ, ಎಲ್ಲ ಪ್ರಾಣಿಗಳಿಗೂ ಜನ್ಮಕ್ಕೆ ಕಾರಣವಾಗಿರುವ ಸನಾತನವಾದ ಬೀಜವನ್ನು ನಾನೆಂದೇ ತಿಳಿ. ನಾನೇ ಬುದ್ಧಿವಂತರ ಬುದ್ಧಿಯೂ ಆಗಿರುತ್ತೇನೆ. ತೇಜಸ್ವಿಗಳ ತೇಜಸ್ಸೂ ನಾನೇ ಆಗಿರುತ್ತೇನೆ.</p>
		<p class="description">ಬ್ರಹ್ಮಾದಿ ಪಿಪೀಲಿಕಾಂತವಾದ ಲಕ್ಷಾಂತರ ವಿವಿಧ ಜೀವರಾಶಿಗಳು ಹುಟ್ಟುತ್ತಿದ್ದಾರಲ್ಲವೆ? ಗಿಡಮರಗಳೂ ಹುಟ್ಟುತ್ತಿವೆಯಲ್ಲವೆ? ಇವೆಲ್ಲವೂ ಹುಟ್ಟುವುದಕ್ಕೆ ಬೀಜಗಳೂ ಇರಬೇಕಷ್ಟೆ? ಆ ಬೀಜಗಳಿಗೆಲ್ಲ ಬೀಜವಾಗಿರುವ ಒಂದು ಪ್ರಧಾನಬೀಜವು, ಮೂಲಬೀಜವು ಇರುತ್ತದೆ. ಇದೇ ಸನಾತನವಾದ ಬೀಜವು. ಈ ಬೀಜವು ನಿಜವಾಗಿ ನೋಡಿದರೆ ಭಗವಂತನೇ ಆಗಿರುತ್ತದೆ. ಭಗವಂತನ ಅಧೀನವಾಗಿರುವ ಈ ಅವ್ಯಾಕೃತವೆಂಬ ಬೀಜದಿಂದಲೇ ಈ ಪ್ರಪಂಚವೆಲ್ಲವೂ ಹುಟ್ಟಿರುತ್ತದೆ.</p>
		<p class="description">ಇನ್ನು, ಲೋಕದಲ್ಲಿ ಬುದ್ಧಿವಂತರೆಂದೂ ತೇಜಸ್ವಿಗಳೆಂದೂ ಅನೇಕರು ಪ್ರಸಿದ್ಧರಾಗಿರುತ್ತಾರಲ್ಲವೆ? ಇಂಥವರಿಗೆ ಎಲ್ಲೆಲ್ಲೂ ಸನ್ಮಾನ, ಸತ್ಕಾರ, ಗೌರವ, ಪ್ರಶಸ್ತಿ ಪರಂಪರೆಗಳೇ ದೊರಕುತ್ತಿರುವುದೂ ಸಹಜ. ಇವರ ಬುದ್ಧಿಸಾಮರ್ಥ್ಯ ಮತ್ತು ತೇಜಸ್ಸತ್ತ್ವಗಳೆರಡೂ ಭಗವಂತನಿಂದಲೇ ಬಂದಿರುತ್ತವೆ. ಸರ್ವಜ್ಞನೂ ಸರ್ವಶಕ್ತನೂ ಆದ ಭಗವಂತನೇ ಈ ಸಮಸ್ತ ಪ್ರಪಂಚಕ್ಕೂ ಉಪಾದಾನಕಾರಣವೂ ನಿಮಿತ್ತಕಾರಣವೂ ಆಗಿರುತ್ತಾನೆ. ಭಗವಂತನೇ ಮೂಲಕಾರಣವು. ಭಗವಂತನೇ ಮೂಲಬೀಜವು.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.17">
		<p class="intro-shloka">॥ ಓಂ ನರಕದ್ವಾರವಿದೂರಾಯ ವಾಸುದೇವಾಯ ನಮಃ॥</p>
		<p class="shloka">ದ್ವಾರಾಣಿ ನರಕಸ್ಯೇಹ ಪಾಪಾಚರಣಹೇತವಃ।<br/>ಏಭ್ಯೋ ಮುಕ್ತೋ ವಿಮುಕ್ತೋ ಹಿ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಪಾಪಾಚರಣೆಗೆ ಹೇತುವಾಗಿರುವ ಕಾಮಕ್ರೋಧಲೋಭಗಳು ನರಕಕ್ಕೆ ದ್ವಾರದಂತಿರುತ್ತವೆ. ಇವುಗಳಿಂದ ಮುಕ್ತನಾದವನು ಜೀವನ್ಮುಕ್ತನೇ.</p>
		<h1 class="level1-title" epub:type="title"><span class="date">ಮೇ ೧೭</span><br /><span class="num">೧೩೮.</span> ಇವುಗಳಿಂದ ಮುಕ್ತನೇ ಜೀವನ್ಮುಕ್ತನು</h1>
		<p class="bhashya-verse">ಏತೈರ್ವಿಮುಕ್ತಃ ಕೌಂತೇಯ ತಮೋದ್ವಾರೈಸ್ತ್ರಿಭಿರ್ನರಃ।<br/>ಆಚರತ್ಯಾತ್ಮನಃ ಶ್ರೇಯಃ ತತೋ ಯಾತಿ ಪರಾಂ ಗತಿಮ್॥</p>
		<p class="bhashya-verse-source">ಭಗವದ್ಗೀತಾ ೧೬-೨೨</p>
		<p class="bhashya-verse-meaning">ಎಲೈ ಕೌಂತೇಯನೆ, ನರಕವೆಂಬ ತಮಸ್ಸಿಗೆ ಹೆಬ್ಬಾಗಿಲಿನಂತಿರುವ ಈ ಕಾಮಕ್ರೋಧಲೋಭಗಳಿಂದ ಮುಕ್ತನಾಗಿರುವ ಆತ್ಮಜ್ಞಾನಿಯು ಶ್ರೇಯಸ್ಸನ್ನು ಪಡೆದವನಾಗಿ ಪರಮಗತಿಯನ್ನು ಹೊಂದುತ್ತಾನೆ.</p>
		<p class="description">ಪ್ರೇಯಸ್ಸು ಮತ್ತು ಶ್ರೇಯಸ್ಸೆಂದು—ಎರಡು ಫಲಗಳನ್ನು ಶಾಸ್ತ್ರಗಳಲ್ಲಿ ತಿಳಿಸಿರುತ್ತದೆ. ಪ್ರವೃತ್ತಿಮಾರ್ಗದ ಫಲವು <strong>ಪ್ರೇಯಸ್ಸಾ</strong>ದರೆ ನಿವೃತ್ತಿಮಾರ್ಗದ ಫಲವೇ <strong>ಶ್ರೇಯಸ್ಸು</strong>. ಪ್ರೇಯಸ್ಸೆಂದರೆ ಭೋಗಮಯವಾದ ಜೀವನಕ್ರಮ, ಶ್ರೇಯಸ್ ಎಂದರೆ ಮೋಕ್ಷಫಲದ ನಿತ್ಯಾನಂದದ ಕ್ರಮ.</p>
		<p class="description">ಮೋಕ್ಷವನ್ನು ಹೊಂದುವುದಕ್ಕೆ ಅಡ್ಡಿಯೆಂದರೆ, ಕಾಮಕ್ರೋಧಲೋಭಗಳೇ. ಕಾಮಕ್ರೋಧಲೋಭಗಳೆಂಬುವು ನರಕಕ್ಕೆ ಹೆಬ್ಬಾಗಿಲಿನಂತಿವೆ. ಇವುಗಳಲ್ಲಿ ಸಿಕ್ಕಿಕೊಂಡವನಿಗೆ ನರಕವೇ ಗತಿ. ಆದರೆ ಈ ಮೂರು ದೋಷಗಳಿಂದ ಬಿಡುಗಡೆಯನ್ನು ಪಡೆದವನಾದರೆ ಅಂಥವನು ಪರಮವಾದ ವೈಷ್ಣವಪದವನ್ನೇ ಹೊಂದುತ್ತಾನೆ. ವೈರಾಗ್ಯದಿಂದ ಕಾಮ ವನ್ನೂ, ಸಹನೆಯಿಂದ ಕ್ರೋಧವನ್ನೂ, ಸಂತೃಪ್ತಿಯಿಂದ ಲೋಭವನ್ನೂ ಗೆದ್ದವನೇ ಧೀರನಾದ ವಿವೇಕಿಯಾದ ಸಾಧಕನು. ವಿಶೇಷಪ್ರಯತ್ನದಿಂದ ಸಾಧಕನು ಈ ದೋಷಗಳನ್ನು ಗೆಲ್ಲಬೇಕು. ಇಂಥವನು ಉದ್ಧಾರವಾದಂತೆಯೇ. ಇವನು ಶ್ರೇಯೋಮಾರ್ಗಗಾಮಿಯಾದ ಆತ್ಮಜ್ಞಾನಿಯು. ಕಾಮಕ್ರೋಧಲೋಭಗಳಿಂದ ಮುಕ್ತನಾದನೆಂದರೆ ಅವನು ಜೀವನ್ಮು ಕ್ತನೇ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.18">
		<p class="intro-shloka">॥ ಓಂ ಬ್ರಹ್ಮನಿಷ್ಠವರಿಷ್ಠಾಯ ವಾಸುದೇವಾಯ ನಮಃ॥</p>
		<p class="shloka">ಅವಿದ್ಯಾಕಾಮಕರ್ಮಾದಿಸರ್ವಸಂಸಾರವರ್ಜಿತಃ।<br/>ಬ್ರಹ್ಮನಿಷ್ಠಃ ಸದಾನಂದೀ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಬ್ರಹ್ಮನಿಷ್ಠನಾದವನು ಅವಿದ್ಯಾಕಾಮಕರ್ಮಾದಿ ಸರ್ವಸಂಸಾರಧರ್ಮ ಗಳಿಂದ ವರ್ಜಿತನಾಗಿ ಸದಾ ಸ್ವಾನಂದನಿಷ್ಠನಾಗಿರುತ್ತಾನೆ.</p>
		<h1 class="level1-title" epub:type="title"><span class="date">ಮೇ ೧೮</span><br /><span class="num">೧೩೯.</span> ಬ್ರಹ್ಮನಿಷ್ಠನೇ ನಿತ್ಯಾನಂದಿ</h1>
		<p class="bhashya-verse">ಸರ್ವಕರ್ಮಾಣಿ ಮನಸಾ ಸಂನ್ಯಸ್ಯಾಸ್ತೇ ಸುಖಂ ವಶೀ।<br/>ನವದ್ವಾರೇ ಪುರೇ ದೇಹೀ ನೈವ ಕುರ್ವನ್ನ ಕಾರಯನ್॥</p>
		<p class="bhashya-verse-source">ಭಗವದ್ಗೀತಾ ೫-೧೩</p>
		<p class="bhashya-verse-meaning">ಸಕಲ ಕರ್ಮಗಳನ್ನೂ ವಿವೇಕಬುದ್ಧಿಯಿಂದ ತ್ಯಾಗಮಾಡಿ, ವಶಿಯಾದ ದೇಹಿಯು ನವದ್ವಾರಗಳನ್ನುಳ್ಳ ಈ ದೇಹದಲ್ಲಿದ್ದರೂ ಏನನ್ನೂ ಮಾಡದೆ, ಏನನ್ನೂ ಮಾಡಿಸದೇ ಸುಖವಾಗಿರುತ್ತಾನೆ.</p>
		<p class="description">ಬ್ರಹ್ಮಜ್ಞಾನಿಯಾದ ಬ್ರಹ್ಮನಿಷ್ಠನ ಲಕ್ಷಣವನ್ನು ಈ ಶ್ಲೋಕದಲ್ಲಿ ಸುಂದರವಾಗಿ ತಿಳಿಸಿದೆ. ಇಂದ್ರಿಯ ಮನಸ್ಸುಗಳನ್ನು ತನ್ನ ವಶದಲ್ಲಿಟ್ಟುಕೊಂಡಿರುವವನೇ <strong>ವಶೀ</strong>. ಇವನು ಆತ್ಮಜ್ಞಾನದ ಬಲದಿಂದ ಎಲ್ಲ ಕರ್ಮಗಳನ್ನೂ ಸಂಪೂರ್ಣವಾಗಿ ಬಿಟ್ಟುಬಿಟ್ಟಿರುತ್ತಾನೆ. ಅಕರ್ತೃ ಅಭೋಕ್ತೃ ಸ್ವರೂಪನಾದ ಆತ್ಮನೇ ತಾನೆಂದು ತಿಳಿದಿರುವ ಈ ಬ್ರಹ್ಮನಿಷ್ಠನಿಗೆ ಕರ್ಮ ಗಳು ತಾವು ತಾವಾಗಿಯೇ ಕಳಚಿಹೋಗಿರುತ್ತವೆ. ಅಸಂಸಾರಿ ಬ್ರಹ್ಮಾತ್ಮ ಜ್ಞಾನದಿಂದ ಇವನಿಗೆ ಅವಿದ್ಯಾಕಾಮಕರ್ಮಗಳು ನಿವೃತ್ತವಾಗಿರುತ್ತವೆ.</p>
		<p class="description">ಇಂಥ ಬ್ರಹ್ಮಜ್ಞಾನಿಯು, ಈ ದೇಹವು ಬದುಕಿರುವಾಗಲೇ ಈ ದೇಹದಲ್ಲಿ ಸಕಲ ಕರಣಗಳ ವ್ಯಾಪಾರವು ನಡೆಯುತ್ತಿರುವಾಗಲೇ, ಇದರಿಂದ ತನ್ನನ್ನು ಬಿಡಿಸಿಕೊಂಡಿರುತ್ತಾನೆ. ಇತರರ ದೃಷ್ಟಿಯಿಂದ ಇವನು ಕರ್ಮಗಳನ್ನು ಮಾಡುವವನಂತೆ ತೋರಿದರೂ, ಇವನು ಮಾತ್ರ ನಿಷ್ಕ್ರಿಯಾತ್ಮನಲ್ಲಿಯೇ ನೆಲೆಗೊಂಡಿರುತ್ತಾನೆ. ಇವನಿಗೆ ಸ್ವತಃ ಕರ್ತೃತ್ವವಾಗಲಿ ಕಾರಯಿತೃತ್ವವಾಗಲಿ ಯಾವುದೂ ಇರುವುದಿಲ್ಲ. ಈ ಬ್ರಹ್ಮನಿಷ್ಠನು ಸ್ವರೂಪಾನಂದಮಗ್ನನಾಗಿ ಸ್ವಸ್ಥನಾಗಿರುತ್ತಾನೆ. ಧರ್ಮಾಧರ್ಮಗಳನ್ನು ಮೀರಿದವನಾಗಿ ಇವನು ಸದಾ <strong>ಬ್ರಹ್ಮನಿಷ್ಠ</strong>ನಾಗಿರುತ್ತಾನೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.19">
		<p class="intro-shloka">॥ ಓಂ ಸರ್ವಸ್ವರೂಪಾಯ ವಾಸುದೇವಾಯ ನಮಃ॥</p>
		<p class="shloka">ಪದಾರ್ಥಾಃ ಸಾತ್ತ್ವಿಕಾ ಯೇ ಚ ರಾಜಸಾಸ್ತಾಮಸಾಸ್ತಥಾ।<br/>ಪರಮಾತ್ಮನ ಏವೈತೇ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಸಾತ್ತ್ವಿಕ, ರಾಜಸ ಹಾಗೂ ತಾಮಸ ಪದಾರ್ಥಗಳೆಲ್ಲವೂ ಒಬ್ಬನೇ ಪರಮಾತ್ಮನಿಂದಲೇ ಬಂದಿರುತ್ತವೆ.</p>
		<h1 class="level1-title" epub:type="title"><span class="date">ಮೇ ೧೯</span><br /><span class="num">೧೪೦.</span> ಇವೆಲ್ಲವೂ ಪರಮಾತ್ಮನಿಂದಲೇ</h1>
		<p class="bhashya-verse">ಯೇ ಚೈವ ಸಾತ್ತ್ವಿಕಾ ಭಾವಾ ರಾಜಸಾಸ್ತಾಮಸಾಶ್ಚ ಯೇ।<br/>ಮತ್ತ ಏವೇತಿ ತಾನ್ ವಿದ್ಧಿ ನ ತ್ವಹಂ ತೇಷು ತೇ ಮಯಿ॥</p>
		<p class="bhashya-verse-source">ಭಗವದ್ಗೀತಾ ೭-೧೨</p>
		<p class="bhashya-verse-meaning">ಸಾತ್ತ್ವಿಕವಾದ ವಸ್ತುಗಳು, ರಾಜಸ ಪದಾರ್ಥಗಳು ಮತ್ತು ತಾಮಸಭಾವಗಳು ಇವೆಲ್ಲವೂ ನನ್ನಿಂದಲೇ ಹುಟ್ಟಿರುತ್ತವೆ—ಎಂದು ತಿಳಿ. ಆದರೆ ನಾನು ಮಾತ್ರ ಅವುಗಳಲ್ಲಿ ಇರುವುದಿಲ್ಲ, ಅವೆಲ್ಲವೂ ನನ್ನಲ್ಲಿಯೇ ಇರುತ್ತವೆ.</p>
		<p class="description">ಲೋಕದಲ್ಲಿ ಪದಾರ್ಥಗಳನ್ನು ಕಂಡಾಗ ನಮಗೆ ಕೆಲವು ವಸ್ತುಗಳಿಂದ ಸಂತೋಷವಾಗುತ್ತದೆ, ಮತ್ತೆ ಕೆಲವು ಪದಾರ್ಥಗಳಿಂದ ಬೇಜಾರೂ ಆಗುತ್ತದೆ. ಸಾತ್ತ್ವಿಕವಸ್ತುಗಳಿಂದ ಸಹಜವಾಗಿ ಸಂತೋಷವೂ ರಾಜಸವಸ್ತುಗಳಿಂದ ಕಾಮಕ್ರೋಧಾದಿಗಳೂ ತಾಮಸ ಪದಾರ್ಥಗಳಿಂದ ಮನಸ್ಸಿಗೆ ಅಸಹ್ಯಭಾವನೆಯೂ ಜುಗುಪ್ಸೆಯೂ ಉಂಟಾಗುತ್ತವೆ.</p>
		<p class="description">ನಿಜವಾಗಿ ನೋಡಿದರೆ ಸಾತ್ತ್ವಿಕ, ರಾಜಸ ಮತ್ತು ತಾಮಸ ವಸ್ತುಗಳೆಲ್ಲವೂ ಭಗವಂತನಿಂದಲೇ ಬಂದಿರುತ್ತವೆ. ಎಲ್ಲವೂ ಭಗವಂತನ ಸೃಷ್ಟಿ ಎಂದು ಭಾವಿಸಿದಾಗ, ಎಲ್ಲವೂ ಭಗವಂತನೇ ಎಂದಾದಮೇಲೆ ದ್ವೇಷಿಸುವುದು ಯಾರನ್ನು? ಭಗವಂತನ ಸೃಷ್ಟಿಯೆಲ್ಲವೂ ಸಾರ್ಥಕವಸ್ತುಗಳಾದ್ದರಿಂದ ಯಾವ ವಸ್ತುವನ್ನೂ ನಿಂದಿಸಬಾರದು. ಈ ವಸ್ತುಗಳ ಗುಣದೋಷ ಗಳು ಯಾವುವೂ ಭಗವಂತನಿಗೆ ಮಾತ್ರ ಅಂಟಿರುವುದಿಲ್ಲ. ಜ್ಞಾನಿಯ ದೃಷ್ಟಿಯಿಂದ ಇಡೀ ವಿಶ್ವವೆಲ್ಲವೂ ಪರಬ್ರಹ್ಮವೇ. ನಿಜವಾಗಿ ನೋಡಿದರೆ ಸಾತ್ತ್ವಿಕ, ರಾಜಸ ಮತ್ತು ತಾಮಸ ವಸ್ತುಗಳೂ ಭಗವಂತನೇ. ಹೀಗೆ ಎಲ್ಲವನ್ನೂ ಭಗವಂತನೆಂದು ತಿಳಿದವನೇ <strong>ತತ್ತ್ವಜ್ಞಾನಿಯು</strong>.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.20">
		<p class="intro-shloka">॥ ಓಂ ನಿರಂಜನಾಯ ವಾಸುದೇವಾಯ ನಮಃ॥</p>
		<p class="shloka">ಆತ್ಮಾ ಹ್ಯಾಕಾಶವದ್ ಜ್ಞೇಯಃ ಸರ್ವವ್ಯಾಪೀ ನಿರಂಜನಃ।<br/>ಸರ್ವಭೂತಶರೀರಸ್ಥೋ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಎಲ್ಲ ಪ್ರಾಣಿಗಳ ಶರೀರಗಳಲ್ಲಿದ್ದರೂ ಆತ್ಮನು ಸರ್ವವ್ಯಾಪಿಯಾಗಿದ್ದು ಆಕಾಶದಂತೆ ಅಂಟಿಲ್ಲದವನಾಗಿದ್ದಾನೆ ಎಂದು ತಿಳಿಯಬೇಕು.</p>
		<h1 class="level1-title" epub:type="title"><span class="date">ಮೇ ೨೦</span><br /><span class="num">೧೪೧.</span> ಆತ್ಮನಿಗೆ ಆಕಾಶದ ದೃಷ್ಟಾಂತ</h1>
		<p class="bhashya-verse">ಯಥಾ ಸರ್ವಗತಂ ಸೌಕ್ಷ್ಮಾ್ಯತ್ ಆಕಾಶಂ ನೋಪಲಿಪ್ಯತೇ।<br/>ಸರ್ವತ್ರಾವಸ್ಥಿತೋ ದೇಹೇ ತಥಾತ್ಮಾ ನೋಪಲಿಪ್ಯತೇ॥</p>
		<p class="bhashya-verse-source">ಭಗವದ್ಗೀತಾ ೧೩-೩೨</p>
		<p class="bhashya-verse-meaning">ನಿರವಯವವಾಗಿರುವ, ಸರ್ವವ್ಯಾಪಕವಾದ ಆಕಾಶವು ಅಂಟಿಲ್ಲದೆ ಎಲ್ಲೆಲ್ಲಿಯೂ ಇರುತ್ತದೆಯಲ್ಲವೆ? ಹಾಗೆಯೇ ಆತ್ಮನೂ ಕೂಡ ಎಲ್ಲ ಪ್ರಾಣಿಗಳ ದೇಹಗಳಲ್ಲಿ ವಾಸವಾಗಿದ್ದರೂ ಆಯಾ ದೇಹಗಳ ಗುಣದೋಷಗಳು ಮಾತ್ರ ಆತ್ಮನಿಗೆ ಅಂಟುವುದಿಲ್ಲ.</p>
		<p class="description">ಪರಿಶುದ್ಧನಾದ ಒಬ್ಬನೇ ಆತ್ಮನು ಅಶುದ್ಧವಾದ ಎಲ್ಲ ದೇಹಗಳಲ್ಲಿಯೂ ಇರುತ್ತಾನೆ, ಎಂದಾದರೆ ಆ ದೇಹಗಳ ಹಾಗೂ ಆ ಜೀವಿಗಳ ಗುಣದೋಷಗಳ ಸಂಬಂಧವು ಆ ಆತ್ಮನಿಗೂ ಅಂಟಲೇಬೇಕಲ್ಲವೆ? ಎಂದು ಅನೇಕರು ಪ್ರಶ್ನಿಸುತ್ತಾರೆ. ಈ ಸುಂದರವಾದ ಪ್ರಶ್ನೆಗೆ ಸುಂದರವಾದ ಉತ್ತರವನ್ನು ಇಲ್ಲಿ ಆಕಾಶದೃಷ್ಟಾಂತದ ಮೂಲಕ ಕೊಟ್ಟಿರುತ್ತದೆ.</p>
		<p class="description">ಆಕಾಶವು ಸರ್ವವ್ಯಾಪಕವಾಗಿರುತ್ತದೆ. ಆಕಾಶವು ಇಲ್ಲದ ಜಾಗವೇ ಇಲ್ಲ. ಎಲ್ಲ ವಸ್ತುಗಳನ್ನೂ ವ್ಯಾಪಿಸಿರುವ ವಸ್ತುವೆಂದರೆ ಆಕಾಶ. ಆದರೆ ಸರ್ವಗತವಾಗಿರುವ ಆಕಾಶಕ್ಕೆ ಯಾವ ಅಂಟೂ ಇಲ್ಲವಷ್ಟೆ? ಏಕೆಂದರೆ ಆಕಾಶಕ್ಕೆ ಅವಯವಗಳಾಗಲೀ, ಅಂಶಗಳಾಗಲೀ, ಭೇದವಾಗಲೀ ಇಲ್ಲ. ಹೀಗೆಯೇ ನಿರುಪಾಧಿಕನಾದ ಆತ್ಮನೂ ಕೂಡ ಸರ್ವಗತನಾಗಿದ್ದರೂ ನಿರವಯವನಾದ್ದರಿಂದ ಆ ಆತ್ಮನಿಗೆ ಆಯಾ ದೇಹಾದಿಗಳ ಲೇಪವು ಸ್ವಲ್ಪವೂ ಇರುವುದಿಲ್ಲ. ಆತ್ಮನು ನಿತ್ಯಶುದ್ಧನಿತ್ಯಬುದ್ಧನಿತ್ಯಮುಕ್ತಸ್ವರೂಪನಾಗಿರುತ್ತಾನೆ. ಆತ್ಮನು ಆಕಾಶದಂತೆ ನಿರಂಜನನಾಗಿರುತ್ತಾನೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.21">
		<p class="intro-shloka">॥ ಓಮ್ ಅವ್ಯಕ್ತಮೂರ್ತಯೇ ವಾಸುದೇವಾಯ ನಮಃ॥</p>
		<p class="shloka">ಆತ್ಮನ್ಯೇವ ಭವಂತ್ಯೇತೇ ಪದಾರ್ಥಾಃ ಸಚರಾಚರಾಃ।<br/>ಆತ್ಮಾ ತ್ವೇಭ್ಯೋ ಭಿನ್ನ ಏವ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಚರಾಚರಪದಾರ್ಥಗಳೆಲ್ಲವೂ ಆತ್ಮನಲ್ಲಿಯೇ ತೋರುತ್ತಿವೆ. ಆದರೆ ಆತ್ಮನು ಮಾತ್ರ ಅವುಗಳಿಗಿಂತ ಭಿನ್ನನೇ ಆಗಿರುತ್ತಾನೆ.</p>
		<h1 class="level1-title" epub:type="title"><span class="date">ಮೇ ೨೧</span><br /><span class="num">೧೪೨.</span> ಆತ್ಮನಲ್ಲಿಯೇ ವಿಶ್ವ</h1>
		<p class="bhashya-verse">ಮಯಾ ತತಮಿದಂ ಸರ್ವಂ ಜಗದವ್ಯಕ್ತಮೂರ್ತಿನಾ।<br/>ಮತ್ಸ್ಥಾನಿ ಸರ್ವಭೂತಾನಿ ನ ಚಾಹಂ ತೇಷ್ವವಸ್ಥಿತಃ॥</p>
		<p class="bhashya-verse-source">ಭಗವದ್ಗೀತಾ ೯-೪</p>
		<p class="bhashya-verse-meaning">ಅವ್ಯಕ್ತಮೂರ್ತಿಯಾದ ನನ್ನಿಂದ ಈ ಇಡೀ ವಿಶ್ವವು ಆವರಿಸಲ್ಪಟ್ಟಿರುತ್ತದೆ. ಎಲ್ಲ ವಸ್ತುಗಳೂ ಹಾಗೂ ಪ್ರಾಣಿಗಳೂ ನನ್ನಲ್ಲಿಯೇ ನಿಂತಿರುತ್ತವೆ; ಆದರೆ ನಾನು ಮಾತ್ರ ಆ ವಸ್ತುಗಳಿಗೆ ಅಧೀನನಾಗಿರುವದಿಲ್ಲ.</p>
		<p class="description">ಪರಮಾತ್ಮನ ಮಹಿಮೆಯನ್ನು ಈ ಶ್ಲೋಕವು ಸಾರುತ್ತಿದೆ. ಅಂಡಾಂಡ ಪಿಂಡಾಂಡ ಬ್ರಹ್ಮಾಂಡಗಳನ್ನೆಲ್ಲ ವ್ಯಾಪಿಸಿ ಅಣುರೇಣುತೃಣ ಕಾಷ್ಠಗಳಲ್ಲಿ ಸಮನಾಗಿ ತುಂಬಿಕೊಂಡಿರುವವನೇ ಆತ್ಮನು. ಆದರೆ ಈ ಆತ್ಮ ನನ್ನು ಯಾವ ಪ್ರಮಾಣಗಳಿಂದಲೂ ಯಾವ ಚುರುಕು ಬುದ್ಧಿಯಿಂದಲೂ ಯಾರೂ ನೋಡಲಾಗುವುದಿಲ್ಲ. ಏಕೆಂದರೆ ಆತ್ಮನು ನಿರವಯವನಾಗಿ ಅವ್ಯಕ್ತನಾಗಿ ಸೂಕ್ಷ್ಮನಾಗಿರುತ್ತಾನೆ. <strong>ಆಪ್ನೋತಿ ಇತಿ ಆತ್ಮಾ</strong>.</p>
		<p class="description">ಚರಾಚರಾತ್ಮಕವಾದ ಸೂಕ್ಷ್ಮಸ್ಥೂಲವಾದ ಸಕಲ ವಸ್ತುಗಳಲ್ಲಿಯೂ ಪ್ರತ್ಯಗಾತ್ಮರೂಪದಿಂದ ಇರುವವನೇ ಆತ್ಮನು. ಈ ಪ್ರತ್ಯಗಾತ್ಮನಿರುವುದರಿಂದಲೇ ಸಕಲ ಪ್ರಪಂಚವೂ ಆತ್ಮನಲ್ಲಿಯೇ ತೋರುತ್ತಿರುತ್ತದೆ. ಆತ್ಮನಿಲ್ಲದೆ ಹೋದರೆ ಈ ಪ್ರಪಂಚವು ಹೀಗೆ ತೋರಲೇಬಾರದಾಗಿತ್ತು. ಆದರೆ ಯಾವ ಪ್ರಾಣಿಗಳಿಗಾಗಲಿ ಯಾವ ವಸ್ತುಗಳಿಗಾಗಲಿ ಆತ್ಮನನ್ನು ತಮ್ಮ ಸ್ವಾಧೀನಮಾಡಿಕೊಳ್ಳಲು ಸಾಮರ್ಥ್ಯವಿಲ್ಲ. ಈ ವಿಶ್ವವು ಆತ್ಮನಿಂದಲೇ ಬದುಕಿರುತ್ತದೆ. ಆತ್ಮನು ಮಾತ್ರ ಯಾರಿಂದಲೂ ಬದುಕಿಲ್ಲ. ಆತ್ಮನು ಸದಾ ನಿತ್ಯನಿರಂಜನಸ್ವರೂಪನೇ ಆಗಿರುತ್ತಾನೆ.</p>
		<p class="description">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃಖ್</p>
	</section>
	<section class="level1 numbered" epub:type="chapter" role="doc-chapter" id="id-005.22">
		<p class="intro-shloka">॥ ಓಂ ಪ್ರಹ್ಲಾದವರದಾಯ ವಾಸುದೇವಾಯ ನಮಃ॥</p>
		<p class="shloka">ಪ್ರಹ್ಲಾದಶ್ಚ ತಥಾ ಮೃತ್ಯುಃ ಸಿಂಹೋ ಗರುಡ ಏವ ಚ।<br/>ವಿಭೂತಯೋ ಭಗವತೋ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಪ್ರಹ್ಲಾದ, ಮೃತ್ಯು, ಸಿಂಹ ಮತ್ತು ಗರುಡ—ಇವುಗಳು ಭಗವಂತನ ವಿಭೂತಿಗಳೆಂದು ಉಪಾಸನೆ ಮಾಡಬೇಕು.</p>
		<h1 class="level1-title" epub:type="title"><span class="date">ಮೇ ೨೨</span><br /><span class="num">೧೪೩.</span> ಸಿಂಹದ ಮಹಿಮೆ</h1>
		<p class="bhashya-verse">ಪ್ರಹ್ಲಾದಶ್ಚಾಸ್ಮಿ ದೈತ್ಯಾನಾಂ ಕಾಲಃ ಕಲಯತಾಮಹಮ್।<br/>ಮೃಗಾಣಾಂ ಚ ಮೃಗೇಂದ್ರೋಽಹಂ ವೈನತೇಯಶ್ಚ ಪಕ್ಷಿಣಾಮ್॥</p>
		<p class="bhashya-verse-source">ಭಗವದ್ಗೀತಾ ೧೦-೩೦</p>
		<p class="bhashya-verse-meaning">ಎಲೈ ಅರ್ಜುನನೆ, ದೈತ್ಯರಲ್ಲಿ ನಾನು <strong>ಪ್ರಹ್ಲಾದ</strong>ನಾಗಿದ್ದೇನೆ, ಲೆಕ್ಕ ಮಾಡುವವರಲ್ಲಿ ನಾನು <strong>ಕಾಲ</strong>ವಾಗಿದ್ದೇನೆ, ಮೃಗಗಳಲ್ಲಿ ನಾನು <strong>ಸಿಂಹ</strong>ವಾಗಿದ್ದೇನೆ, ಮತ್ತು ಪಕ್ಷಿಗಳಲ್ಲಿ ನಾನು <strong>ಗರುಡ</strong>ನಾಗಿರುತ್ತೇನೆ.</p>
		<p class="description">ಭಗವಂತನ ಕೆಲವು ವಿಭೂತಿಗಳನ್ನು ಇಲ್ಲಿ ತಿಳಿಸಲಾಗಿರುತ್ತದೆ.</p>
		<p class="description">೧ .<strong>ಪ್ರಹ್ಲಾದ</strong> —ಪ್ರಾತಃಸ್ಮರಣೀಯರಲ್ಲಿ ಅಗ್ರಗಣ್ಯನೂ ಭಾಗವತೋತ್ತಮರಲ್ಲಿ ಶ್ರೇಷ್ಠನೂ ಆದ ಈ ಬಾಲಕನು ದೈತ್ಯಕುಲರತ್ನನಾಗಿದ್ದಾನೆ.</p>
		<p class="description">೨ .<strong>ಕಾಲ</strong> —ಮೃತ್ಯುವು ನಿರ್ದಾಕ್ಷಿಣ್ಯವಾಗಿ ಯಾವ ರಾಗದ್ವೇಷಗಳೂ ಇಲ್ಲದೆ ಪಕ್ಷಪಾತವೂ ಇಲ್ಲದೆ ಸಕಲ ಪ್ರಾಣಿಗಳ ಆಯುಷ್ಯವನ್ನು ನುಂಗುತ್ತಿರುವ ದೇವತೆಯು.</p>
		<p class="description">೩ .<strong>ಸಿಂಹ</strong> —ಆರಣ್ಯಮೃಗಗಳಲ್ಲಿ ರಾಜ; ಗಾಂಭೀರ್ಯ ಧೈರ್ಯ ವೀರ್ಯ ಶೌರ್ಯಗಳ ಸಂಗಮ. ಸ್ವಯಮೇವ ಮೃಗರಾಜ.</p>
		<p class="description">೪ .<strong>ಗರುಡ</strong> —ಪಕ್ಷಿರಾಜ. ಮಹಾವಿಷ್ಣುವಿನ ಪವಿತ್ರವಾಹನ. ಅಮೃತವನ್ನು ಸ್ವರ್ಗದಿಂದ ತಂದು ಹಂಚಿದ ಮಹಾತ್ಮ. ವೇಗಗಾಮೀ, ಭಗವದ್ಭಕ್ತ , ಸತ್ಯಸಂಕಲ್ಪ ಹಾಗೂ ಧೀರನಿವನು.</p>
		<p class="description">ಹೀಗೆ ಪ್ರಹ್ಲಾದ, ಮೃತ್ಯು, ಸಿಂಹ ಮತ್ತು ಗರುಡರನ್ನು ಸ್ಮರಿಸುವಾಗ, ಇವರನ್ನು ಭಗವಂತನ ವಿಭೂತಿಯೆಂದು ಉಪಾಸನೆಮಾಡಬೇಕು.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.23">
		<p class="intro-shloka">॥ ಓಮ್ ಅಮಾನಿನೇ ವಾಸುದೇವಾಯ ನಮಃ॥</p>
		<p class="shloka">ಅಮಾನಿತ್ವಮ್ ಅದಂಭಿತ್ವಂ ಶೌಚಮಾತ್ಮವಿನಿಗ್ರಹಃ।<br/>ಸಹಾಯಕಾನಿ ವಿದ್ಯಾಯೈ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಅಮಾನಿತ್ವ, ಅದಂಭಿತ್ವ, ಶೌಚ, ಆತ್ಮವಿನಿಗ್ರಹಾದಿಗಳು ಆತ್ಮಜ್ಞಾನಪ್ರಾಪ್ತಿಗೆ ಸಹಾಯಕವಾಗುತ್ತವೆ.</p>
		<h1 class="level1-title" epub:type="title"><span class="date">ಮೇ ೨೩</span><br /><span class="num">೧೪೪.</span> ಈ ಒಂಬತ್ತು ಸಹಕಾರಿಸಾಧನಗಳು</h1>
		<p class="bhashya-verse">ಅಮಾನಿತ್ವಮದಂಭಿತ್ವಮ್ ಅಹಿಂಸಾ ಕ್ಷಾಂತಿರಾರ್ಜವಮ್।<br/>ಆಚಾರ್ಯೋಪಾಸನಂ ಶೌಚಂ ಸ್ಥೈರ್ಯಮಾತ್ಮವಿನಿಗ್ರಹಃ॥</p>
		<p class="bhashya-verse-source">ಭಗವದ್ಗೀತಾ ೧೩-೭</p>
		<p class="bhashya-verse-meaning">ಅಮಾನಿತ್ವ, ಅದಂಭಿತ್ವ, ಅಹಿಂಸಾ, ಕ್ಷಾಂತಿ, ಆರ್ಜವ, ಆಚಾರ್ಯೋಪಾಸನ, ಶೌಚ, ಸ್ಥೈರ್ಯ, ಆತ್ಮವಿನಿಗ್ರಹಗಳು ಸಹಕಾರಿಸಾಧನಗಳು.</p>
		<p class="description">ಆತ್ಮಜ್ಞಾನಪ್ರಾಪ್ತಿಗೆ ಈ ಒಂಬತ್ತು ಸಹಕಾರಿಸಾಧನಗಳು</p>
		<p class="description">೧ .<strong>ಅಮಾನಿತ್ವ</strong> —ತನ್ನನ್ನೇ ತಾನೇ ಧರ್ಮಾತ್ಮನೆಂದೂ ಮಹಾಪಂಡಿತನೆಂದೂ ಸುಳ್ಳುಸುಳ್ಳಾಗಿ ಹೊಗಳಿಕೊಳ್ಳದಿರುವುದು.</p>
		<p class="description">೨ .<strong>ಅದಂಭಿತ್ವ</strong> —ತಾನು ಆಚಾರವಂತನಾಗಿರುವಂತೆಯೂ ಧರ್ಮಿಷ್ಠನಾಗಿರುವಂತೆಯೂ ಹೊರಗಡೆಯಲ್ಲಿ ತೋರಿಸಿಕೊಳ್ಳದಿರುವುದು.</p>
		<p class="description">೩ .<strong>ಅಹಿಂಸಾ</strong> —ಯಾರಿಗೂ ಹಿಂಸೆಯನ್ನು ಮಾಡದಿರುವುದು.</p>
		<p class="description">೪ .<strong>ಕ್ಷಾಂತಿ</strong> —ಇತರರು ತನ್ನನ್ನು ಏನೇ ಬಯ್ದರೂ, ಅಪರಾಧಮಾಡಿದರೂ ಅದಕ್ಕೆ ಪ್ರತಿಕ್ರಿಯೆಯನ್ನು ತೋರಿಸದೆ ಸಹಿಸಿಕೊಳ್ಳುವುದು.</p>
		<p class="description">೫ .<strong>ಆರ್ಜವ</strong> —ಮನಸ್ಸಿನಲ್ಲಿ ಮತ್ತು ಮಾತಿನಲ್ಲಿ ವಕ್ರತ್ವವಿಲ್ಲದಿರುವುದು.</p>
		<p class="description">೬ .<strong>ಆಚಾರ್ಯೋಪಾಸನ</strong> —ಆತ್ಮಜ್ಞಾನೋಪದೇಶವನ್ನು ಮಾಡುವ ಆಚಾರ್ಯನಿಗೆ ಭಕ್ತಿಯಿಂದ ಸೇವೆಮಾಡುವುದು.</p>
		<p class="description">೭ .<strong>ಶೌಚ</strong> —ಒಳಗೂ ಹೊರಗೂ ಶುದ್ಧವಾದ ಆಚಾರ, ನಡತೆ.</p>
		<p class="description">೮ .<strong>ಸ್ಥೈರ್ಯ</strong> —ಆತ್ಮಜ್ಞಾನಪ್ರಾಪ್ತಿಯ ವಿಷಯದಲ್ಲಿ ನಿಷ್ಠೆ.</p>
		<p class="description">೯ .<strong>ಆತ್ಮವಿನಿಗ್ರಹ</strong> —ಮನಸ್ಸನ್ನು ಶಾಂತವನ್ನಾಗಿ ಇಟ್ಟುಕೊಳ್ಳುವಿಕೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.24">
		<p class="intro-shloka">॥ ಓಂ ಜಿತೇಂದ್ರಿಯಾಯ ವಾಸುದೇವಾಯ ನಮಃ॥</p>
		<p class="shloka">ಜಿತೇಂದ್ರಿಯೋ ಜಿತಾತ್ಮಾ ಚ ಸಾಧಕೋ ಯೋಗಮಶ್ನುತೇ।<br/>ಅಜಿತಾತ್ಮಾ ಸದಾ ದುಃಖಂ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಇಂದ್ರಿಯಗಳನ್ನು ಸ್ವಾಧೀನಮಾಡಿಕೊಂಡಿರುವ ಸಾಧಕನು ಯೋಗವನ್ನು ಹೊಂದುತ್ತಾನೆ. ಅಜಿತಾತ್ಮನಾದವನು ಸದಾ ದುಃಖಿಯೇ.</p>
		<h1 class="level1-title" epub:type="title"><span class="date">ಮೇ ೨೪</span><br /><span class="num">೧೪೫.</span> ಸಂಯತಾತ್ಮನಿಗೆ ಸುಲಭ!</h1>
		<p class="bhashya-verse">ಅಸಂಯತಾತ್ಮನಾ ಯೋಗೋ ದುಷ್ಪ್ರಾಪ ಇತಿ ಮೇ ಮತಿಃ।<br/>ವಶ್ಯಾತ್ಮನಾ ತು ಯತತಾ ಶಕ್ಯೋಽವಾಪು<strong>್ತ</strong>ಮುಪಾಯತಃ॥</p>
		<p class="bhashya-verse-source">ಭಗವದ್ಗೀತಾ ೬-೩೬</p>
		<p class="bhashya-verse-meaning">ಮನಸ್ಸನ್ನು ಹಿಡಿತದಲ್ಲಿ ಇಟ್ಟುಕೊಳ್ಳದಿರುವವನಿಗೆ ಯೋಗವು ಸುಲಭವಾಗಿ ದಕ್ಕುವುದಿಲ್ಲ. ಆದರೆ ಮನಸ್ಸನ್ನು ವಶಮಾಡಿಕೊಂಡಿರುವ, ಪ್ರಯತ್ನಶೀಲನಾದ ಸಾಧಕನಿಗೆ ಸುಲಭವಾಗಿ ಯೋಗವು ದಕ್ಕುತ್ತದೆ.</p>
		<p class="description">ಇಲ್ಲಿ ಯೋಗವೆಂದರೆ ಸಮ್ಯಗ್ದರ್ಶನವೇ. ಈ ಯೋಗವು ದುರ್ಲಭವೂ ಹೌದು, ಸುಲಭವೂ ಹೌದು. ಹಾಗಾದರೆ ಎಂಥವರಿಗೆ ದುರ್ಲಭ? ಯಾರಿಗೆ ಸುಲಭ? ಎಂದರೆ, ಇಲ್ಲಿದೆ ಉತ್ತರ: <strong>ಅಸಂಯತಾತ್ಮನಿಗೆ</strong> ಯೋಗವು ದುರ್ಲಭವಾದದ್ದು. ಮನಸ್ಸಿಗೆ ಒಳ್ಳೆಯ ಸಂಸ್ಕಾರವನ್ನೇ ಕೊಡದೆ, ಮನಸ್ಸನ್ನು ಹತೋಟಿಯಲ್ಲಿಟ್ಟುಕೊಳ್ಳದೆ ಸ್ವೇಚ್ಛಾವಿಹಾರಿಯಾದ ಮನುಷ್ಯನಿಗೆ <strong>ಅಸಂಯತಾತ್ಮ</strong>ನೆಂದು ಹೆಸರು. ಇವನಿಗೆ ಯೋಗವು ಎಂದರೆ ಆತ್ಮಜ್ಞಾನವು ದುರ್ಲಭವೇ.</p>
		<p class="description">ಆದರೆ <strong>ವಶ್ಯಾತ್ಮ</strong>ನಿಗೆ ಯೋಗವು ಸುಲಭ. ಮನಸ್ಸನ್ನು ಹದಮಾಡಿಕೊಂಡು ಮನಸ್ಸಿಗೆ ವಿವೇಕ ವೈರಾಗ್ಯಾದಿ ಸಾಧನಗಳ ಸಂಸ್ಕಾರವನ್ನು ತುಂಬಬೇಕು. ಜೊತೆಗೆ ಯೋಗವನ್ನು ಹೊಂದಲೇಬೇಕೆಂಬ ತೀವ್ರತೆಯನ್ನು ಪಡೆದುಕೊಂಡು ಅದಕ್ಕಾಗಿ ವೇದಾಂತವಾಕ್ಯಾರ್ಥಶ್ರವಣಾದಿ ಸಾಧನಗಳನ್ನೂ ಮಾಡುತ್ತಿದ್ದರೆ ಅಂಥವನಿಗೆ ಯೋಗವು ಸುಲಭವೇ. ಇಂದ್ರಿಯಮನೋಬುದ್ಧಿಗಳನ್ನು ಸದಾ ತನ್ನ ವಶದಲ್ಲಿಟ್ಟುಕೊಂಡಿರುವ ಉತ್ತಮಸಾಧಕನಾದ <strong>ವಶ್ಯಾತ್ಮ</strong>ನಿಗೆ ಯೋಗವು ಸುಲಭವೇ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.25">
		<p class="intro-shloka">॥ ಓಂ ಬುದ್ಧಿಸಾಕ್ಷಿಣೇ ವಾಸುದೇವಾಯ ನಮಃ॥</p>
		<p class="shloka">ಈಶ್ವರಾದೇವ ಜೀವಾನಾಂ ಜ್ಞಾನಂ ಸತ್ಯಂ ದಮಃ ಶಮಃ।<br/>ಸುಖಂ ದುಃಖಂ ಭಯಂ ಶಾಂತಿಃ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಈಶ್ವರನಿಂದಲೇ ಮನುಷ್ಯರಿಗೆ ಜ್ಞಾನ, ಸತ್ಯ, ದಮ, ಶಮ, ಸುಖ, ದುಃಖ, ಭಯ ಮತ್ತು ಶಾಂತಿಗಳು ಉಂಟಾಗುತ್ತಿವೆ.</p>
		<h1 class="level1-title" epub:type="title"><span class="date">ಮೇ ೨೫</span><br /><span class="num">೧೪೬.</span> ಈ ಹದಿಮೂರೂ ಭಗವಂತನಿಂದಲೇ</h1>
		<p class="bhashya-verse">ಬುದ್ಧಿರ್ಜ್ಞಾನಮಸಮ್ಮೋಹಃ ಕ್ಷಮಾ ಸತ್ಯಂ ದಮಃ ಶಮಃ।<br/>ಸುಖಂ ದುಃಖಂ ಭವೋಽಭಾವೋ ಭಯಂ ಚಾಭಯಮೇವ ಚ॥</p>
		<p class="bhashya-verse-source">ಭಗವದ್ಗೀತಾ ೧೦-೪</p>
		<p class="bhashya-verse-meaning">ಬುದ್ಧಿ, ಜ್ಞಾನ, ಅಸಂಮೋಹ, ಕ್ಷಮಾ, ಸತ್ಯ, ದಮ, ಶಮ, ಸುಖ, ದುಃಖ, ಉತ್ಪತ್ತಿ, ನಾಶ, ಭಯ ಮತ್ತು ಅಭಯ—ಇವೆಲ್ಲವೂ ಭಗವಂತನಿಂದಲೇ ಹುಟ್ಟುತ್ತವೆ.</p>
		<p class="description"> ೧. <strong>ಬುದ್ಧಿ</strong>—ಸೂಕ್ಷ್ಮವಿಷಯಗಳನ್ನು ಅರಿಯುವ ಮನಸ್ಸು.</p>
		<p class="description"> ೨. <strong>ಜ್ಞಾನ</strong>—ಆತ್ಮಾನಾತ್ಮರುಗಳನ್ನು ಬಿಡಿಸಿ ತಿಳಿಯುವ ಶಕ್ತಿ.</p>
		<p class="description"> ೩. <strong>ಅಸಂಮೋಹ</strong>—ವಿವೇಕಯುಕ್ತವಾದ ಕರ್ತವ್ಯ ಪ್ರವೃತ್ತಿ.</p>
		<p class="description"> ೪. <strong>ಕ್ಷಮಾ</strong>—ಯಾವಾಗಲೂ ಕ್ಷಮಾಗುಣದ ಸ್ವಭಾವ.</p>
		<p class="description"> ೫. <strong>ಸತ್ಯ</strong>—ಸುಳ್ಳನ್ನು ಹೇಳದೇ ಸತ್ಯವನ್ನೇ ಹೇಳುವಿಕೆ.</p>
		<p class="description"> ೬. <strong>ದಮ</strong>—ಪಂಚಜ್ಞಾನೇಂದ್ರಿಯ ಪಂಚಕರ್ಮೇಂದ್ರಿಯನಿಗ್ರಹ.</p>
		<p class="description"> ೭. <strong>ಶಮ</strong>—ಅಂತಃಕರಣದ ನಿಗ್ರಹ.</p>
		<p class="description"> ೮. <strong>ಸುಖ</strong>—ಇಂದ್ರಿಯವಿಷಯಗಳಿಂದ ಉಂಟಾಗುವ ಆನಂದ.</p>
		<p class="description"> ೯. <strong>ದುಃಖ</strong>—ಮನಸ್ಸಿಗೆ ಹಿತವಲ್ಲದ ಕಹಿ ಅನುಭವ.</p>
		<p class="description">೧೦. <strong>ಭವ</strong>—ಈ ಪ್ರಾಣಿಗಳ ಹಾಗೂ ಜಗತ್ತಿನ ಉತ್ಪತ್ತಿ.</p>
		<p class="description">೧೧. <strong>ಅಭಾವ</strong>—ಈ ವಿಶ್ವದ ಸಂಪೂರ್ಣ ಪ್ರಲಯ.</p>
		<p class="description">೧೨. <strong>ಭಯ</strong>—ಮನಸ್ಸಿನಲ್ಲಾಗುವ ಹೆದರಿಕೆ.</p>
		<p class="description">೧೩. <strong>ಅಭಯ</strong>—ಧೈರ್ಯ; ಭಯವಿಲ್ಲದ ಅನುಭವ.</p>
		<p class="description">ಈ ಪ್ರತ್ಯಯಗಳೆಲ್ಲವೂ ಭಗವಂತನ ಕೃಪೆಯಿಂದಲೇ ನಡೆಯುತ್ತಿವೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.26">
		<p class="intro-shloka">॥ ಓಂ ಪ್ರಕೃತಿಪುರುಷತತ್ತ್ವವಿದೇ ವಾಸುದೇವಾಯ ನಮಃ॥</p>
		<p class="shloka">ಪ್ರಕೃತಿಃ ಕುರುತೇ ಸರ್ವಂ ಭುಂಕ್ತೇ ಚ ಪುರುಷಃ ಫಲಮ್।<br/>ಸ್ವಯಂ ಸಾಕ್ಷೀ ನಿರ್ವಿಕಾರಃ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಪ್ರಕೃತಿಯು ಎಲ್ಲ ಕೆಲಸಗಳ್ನೂ ಮಾಡುತ್ತಿದೆ, ಪುರುಷನು ಫಲವನ್ನು ಅನುಭವಿಸುತ್ತಿದ್ದಾನೆ. ಆದರೆ ತಾನು ಮಾತ್ರ ನಿರ್ವಿಕಾರನಾದ ಸಾಕ್ಷಿಯು.</p>
		<h1 class="level1-title" epub:type="title"><span class="date">ಮೇ ೨೬</span><br /><span class="num">೧೪೭.</span> ಪ್ರಕೃತಿ ಪುರುಷರ ಲಕ್ಷಣ</h1>
		<p class="bhashya-verse">ಕಾರ್ಯಕರಣಕರ್ತೃತ್ವೇ ಹೇತುಃ ಪ್ರಕೃತಿರುಚ್ಯತೇ।<br/>ಪುರುಷಃ ಸುಖದುಃಖಾನಾಂ ಭೋಕ್ತೃತ್ವೇ ಹೇತುರುಚ್ಯತೇ॥</p>
		<p class="bhashya-verse-source">ಭಗವದ್ಗೀತಾ ೧೩-೨೦</p>
		<p class="bhashya-verse-meaning">ಕಾರ್ಯಕರಣಗಳನ್ನು ಸೃಷ್ಟಿಸುವ ವಿಷಯದಲ್ಲಿ ಪ್ರಕೃತಿಯು ಹೇತುವಾಗಿರುತ್ತದೆ. ಸುಖದುಃಖಗಳನ್ನು ಅನುಭವಿಸುವ ವಿಷಯದಲ್ಲಿ ಪುರುಷನು ಹೇತುವಾಗಿರುತ್ತಾನೆ.</p>
		<p class="description">ಕಾಪಿಲ ಸಾಂಖ್ಯದರ್ಶನದ ಮತವನ್ನು ಇಲ್ಲಿ ಅನುವಾದ ಮಾಡಿರುತ್ತದೆ. ಇಲ್ಲಿ <strong>ಕಾರ್ಯ</strong>ವೆಂದರೆ ಶರೀರ; <strong>ಕರಣ</strong>ವೆಂದರೆ ಇಂದ್ರಿಯ ಮತ್ತು ಮನೋಬುದ್ಧಿಗಳು; <strong>ಕಾರ್ಯ</strong>ವೆಂದರೆ ಪಂಚಭೂತಗಳು ಮತ್ತು ಶಬ್ದಸ್ಪರ್ಶರೂಪರಸಗಂಧಗಳೆಂಬ ಐದು ವಿಷಯಗಳೂ ಆಗುತ್ತವೆ. ಸುಖ ದುಃಖ ಮೋಹಗಳೂ, ಸತ್ತ್ವ ರಜಸ್ ತಮಸ್ಸೆಂಬ ಗುಣಗಳೂ <strong>ಕಾರ್ಯ</strong>ಗಳೇ. ಹೀಗೆ ಈ ಕಾರ್ಯಕರಣಗಳಾಗಿ ಅಚೇತನ ಪದಾರ್ಥಗಳಾಗಿ ತೋರುತ್ತಿರುವುದೆಲ್ಲವೂ <strong>ಪ್ರಕೃತಿ</strong>ಯೇ ಆಗಿರುತ್ತದೆ.</p>
		<p class="description">ಇನ್ನು , ಸುಖದುಃಖಮೋಹಗಳೆಂಬ ಫಲಗಳನ್ನು ಅನುಭವಿಸುವವನಾದರೋ, ಭೋಕ್ತೃವಾದ <strong>ಪುರುಷನು. “ಪ್ರಕೃತಿಃ ಕರ್ತ್ರೀ, ಪುರುಷೋ ಭೋಕ್ತಾ”</strong> ಎಂಬುದು ಸಾಂಖ್ಯದರ್ಶನದ ಸಾರ. ಈ ವಾದವನ್ನು ವೇದಾಂತದಲ್ಲಿಯೂ ವ್ಯಾವಹಾರಿಕವಾಗಿ ಅನುವಾದಮಾಡಿಕೊಂಡಿರುತ್ತದೆ. ವೇದಾಂತದ ದೃಷ್ಟಿಯಿಂದ ಆತ್ಮನು ಕರ್ತೃವೂ ಅಲ್ಲ , ಭೋಕ್ತೃವೂ ಅಲ್ಲ. ಅಂತೂ ಅವಿದ್ಯೆಯಿಂದಲೇ ಕರ್ತೃತ್ವ ಭೋಕ್ತೃತ್ವಗಳು ತೋರುತ್ತಿವೆ ಎಂಬುದೇ ಗೀತಾಚಾರ್ಯನ ಆಶಯವು.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.27">
		<p class="intro-shloka">॥ ಓಂ ಸರ್ವಜೀವೇಶಾಯ ವಾಸುದೇವಾಯ ನಮಃ॥</p>
		<p class="shloka">ಮದಂಶಾಃ ಪ್ರಾಣಿನಃ ಸರ್ವೇ ಶರೀರೇಂದ್ರಿಯಧಾರಿಣಃ।<br/>ಗರ್ಜಂತಂ ಸರ್ವಭೂತಸ್ಥಂ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ದೇಹೇಂದ್ರಿಯಧಾರಿಗಳಾದ ಪ್ರಾಣಿಗಳೆಲ್ಲರೂ ನನ್ನ ಅಂಶವೇ ಎಂದು ಸಾರುತ್ತಿರುವ ಸರ್ವಭೂತಸ್ಥನಾದ ಗೀತಾಚಾರ್ಯನನ್ನು ನಮಿಸುತ್ತೇನೆ.</p>
		<h1 class="level1-title" epub:type="title"><span class="date">ಮೇ ೨೭</span><br /><span class="num">೧೪೮.</span> ಜೀವನು ಈಶ್ವರಾಂಶವೇ</h1>
		<p class="bhashya-verse">ಮಮೈವಾಂಶೋ ಜೀವಲೋಕೇ ಜೀವಭೂತಃ ಸನಾತನಃ।<br/>ಮನಃ ಷಷ್ಠಾನೀಂದ್ರಿಯಾಣಿ ಪ್ರಕೃತಿಸ್ಥಾನಿ ಕರ್ಷತಿ॥</p>
		<p class="bhashya-verse-source">ಭಗವದ್ಗೀತಾ ೧೫-೭</p>
		<p class="bhashya-verse-meaning">ಜೀವಲೋಕದಲ್ಲಿ ಸನಾತನನಾಗಿರುವಂಥ ಜೀವಾತ್ಮನು ನನ್ನ ಅಂಶವೇ ಆಗಿರುತ್ತಾನೆ. ಈ ಜೀವಾತ್ಮನು ಪ್ರಕೃತಿಸ್ಥವಾದ ಪಂಚೇಂದ್ರಿಯಗಳನ್ನೂ ಮನಸ್ಸನ್ನೂ ಆಕರ್ಷಿಸುತ್ತಾನೆ.</p>
		<p class="description">ಸಂಸಾರಿಗಳು ವಾಸವಾಗಿರುವ ಈ ಲೋಕಕ್ಕೆ <strong>ಜೀವಲೋಕ</strong> ಎಂದು ಹೆಸರು. ಈ ಜೀವಲೋಕದಲ್ಲಿರುವ ಎಲ್ಲ ಜೀವರೂ ಭಗವಂತನ ಅಂಶವೇ ಆಗಿರುತ್ತಾರೆ. ಜೀವರುಗಳೆಲ್ಲರೂ ಸನಾತನರೇ ಎಂದರೆ ನಿತ್ಯರೇ ಆಗಿರುತ್ತಾರೆ. ಉಪಾಧಿ ದೃಷ್ಟಿಯಿಂದಲೇ ಜೀವಾತ್ಮ ಪರಮಾತ್ಮರೆಂಬ ಭೇದವು ತೋರುತ್ತಿದೆ. ಉಪಾಧಿಗಳು ಅವಿದ್ಯಾಕಲ್ಪಿತವಾಗಿರುತ್ತವೆ. ಸೂರ್ಯನಿಗೆ ಕಿರಣಗಳಂತೆ, ಅಗ್ನಿಗೆ ಕಿಡಿಗಳಂತೆ, ಭಗವಂತನಿಗೆ ಜೀವರು ಅಂಶವಾಗಿರುತ್ತಾರೆ. ನಿಜವಾಗಿ ನೋಡಿದರೆ ಜೀವರು ಪರಮಾತ್ಮನೇ. ನಿರುಪಾಧಿಕರಾದ ಜೀವರು ಪರಮಾತ್ಮ ಸ್ವರೂಪರಾಗಿರುತ್ತಾರೆ.</p>
		<p class="description">ಈ ಜೀವಾತ್ಮನು ಇಂದ್ರಿಯಮನೋಬುದ್ಧಿಗಳನ್ನು ತಮ್ಮ ತಮ್ಮ ಮೂಲದಲ್ಲಿರುವಂತೆ ಮಾಡಿರುತ್ತಾನೆ. ಜೀವನು ಒಂದು ಶರೀರದಿಂದ ಶರೀರಾಂತರಕ್ಕೆ ಹೋಗುವಾಗ ಇವುಗಳನ್ನು ತೆಗೆದುಕೊಂಡೇ ಹೋಗು ತ್ತಾನೆ. ತಂತಮ್ಮ ಗೋಳಕಗಳಲ್ಲಿಯೇ ಇಂದ್ರಿಯಗಳು ಇದ್ದುಕೊಂಡು ತಂತಮ್ಮ ವ್ಯಾಪಾರಗಳನ್ನು ಮಾಡುವಂತೆ ಮಾಡಿರುವವನೇ ಚೈತನ್ಯರೂಪಿಯಾದ ಜೀವಾತ್ಮನು. ಇವನು ನಿಜವಾಗಿ ಪರಬ್ರಹ್ಮವೇ ಆಗಿರುತ್ತಾನೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.28">
		<p class="intro-shloka">॥ ಓಂ ವಿಷಯರಾಗವಿದೂರಾಯ ವಾಸುದೇವಾಯ ನಮಃ॥</p>
		<p class="shloka">ವಿಷಯತ್ಯಾಗಮಾತ್ರೇಣ ನಾಸೌ ರಾಗವಿವರ್ಜಿತಃ।<br/>ಜ್ಞಾನೇನೈವ ರಸೋಚ್ಛೇದಃ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ವಿಷಯತ್ಯಾಗ ಮಾತ್ರದಿಂದ ಆವಿಷಯಗಳಲ್ಲಿ ರಾಗವೂತೊಲಗಿದಂತೆ ಆಗುವುದಿಲ್ಲ. ಆತ್ಮಜ್ಞಾನದಿಂದ ಮಾತ್ರವೇ ಅನಾತ್ಮರಾಗವು ನಾಶವಾದೀತು!</p>
		<h1 class="level1-title" epub:type="title"><span class="date">ಮೇ ೨೮</span><br /><span class="num">೧೪೯.</span> ಪರಮ ರಸವಿದು</h1>
		<p class="bhashya-verse">ವಿಷಯಾ ವಿನಿವರ್ತಂತೇ ನಿರಾಹಾರಸ್ಯ ದೇಹಿನಃ।<br/>ರಸವರ್ಜಂ ರಸೋಽಪ್ಯಸ್ಯ ಪರಂ ದೃಷ್ಟ್ವಾ ನಿವರ್ತತೇ॥</p>
		<p class="bhashya-verse-source">ಭಗವದ್ಗೀತಾ ೨-೫೯</p>
		<p class="description">ವಿಷಯಗಳನ್ನು ಅನುಭವಿಸದಿರುವಂಥ ಮನುಷ್ಯನಿಗೂ ವಿಷಯಾನುಭೋಗದ ರಾಗವು ಮಾತ್ರ ಇದ್ದೇ ಇರುತ್ತದೆ. ಆದರೆ ಪರಮವಾದ ರಸವನ್ನು ಕಂಡಿರುವಂಥ ಬ್ರಹ್ಮಜ್ಞಾನಿಗೆ ಮಾತ್ರ ವಿಷಯಾನುಭೋಗದ ರಸವೂ ಸಂಪೂರ್ಣವಾಗಿ ತೊಲಗಿಬಿಟ್ಟಿರುತ್ತದೆ.</p>
		<p class="description">ಪಂಚಜ್ಞಾನೇಂದ್ರಿಯಗಳಿಂದ ಪಂಚವಿಷಯಗಳನ್ನು ಅನುಭವಿಸದೇ ಇರುವಂಥ ಸಾಧಕರು ಅನೇಕರು ಇರುತ್ತಾರೆ. ಕಾಷ್ಠತಪಸ್ಸನ್ನು ಮಾಡುವ ಸಮಯದಲ್ಲಿ ಅಥವಾ ರೋಗರುಜಿನಾದಿಗಳಿಂದ ಪೀಡಿತರಾಗಿರುವ ಅವಧಿಯಲ್ಲಿ ಹೀಗೆ ಇಂದ್ರಿಯನಿಗ್ರಹವನ್ನು ಮಾಡಿರಬಹುದು. ಆದರೆ ಅಂಥವರೇನೂ ಬ್ರಹ್ಮಜ್ಞಾನಿಗಳಲ್ಲ. ಆದ್ದರಿಂದಲೇ ಇಂಥ ತಪಸ್ವಿಗಳಿಗೂ ಹಾಗೂ ರೋಗಿಗಳಿಗೂ ವಿಷಯವಾಸನೆಯು ಮನಸ್ಸಿನೊಳಗೆ ಸುಪ್ತವಾಗಿ ಇದ್ದೇ ಇರುತ್ತದೆ. ಅಜ್ಞರಿಗೆ ವಿಷಯವಾಸನೆಯು ಇದ್ದೇ ಇರುತ್ತದೆ. ಭೋಗ ವಿಷಯಗಳು ಮಾತ್ರ ತಾತ್ಕಾಲಿಕವಾಗಿ ಹಿಮ್ಮೆಟ್ಟಿರುತ್ತವೆ.</p>
		<p class="description">ಆದರೆ ಬ್ರಹ್ಮಜ್ಞಾನಿಗೆ ಮಾತ್ರ ಹೀಗೆ ವಿಷಯವಾಸನೆಯು ಇರುವುದಿಲ್ಲ. ಏಕೆಂದರೆ ಇವನು ಆತ್ಮಜ್ಞಾನದ ಬಲದಿಂದ ಪರಮರಸವನ್ನು, ಮೋಕ್ಷಾನಂದವನ್ನು ಹೊಂದಿರುವ ಧೀರ! ಬ್ರಹ್ಮಾನಂದರಸಾಸ್ವಾದದಲ್ಲಿ ಮುಳುಗಿರುವ <strong>ಈ</strong> <strong>ಬ್ರಹ್ಮಾತ್ಮಜ್ಞಾನಿಯೇ ನಿಜವಾದ ಧೀರನು!</strong> ಇಂಥವನನ್ನು ವಿಷಯಗಳು ತಮ್ಮ ಕಡೆಗೆ ಸೆಳೆಯಲಾರವು.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.29">
		<p class="intro-shloka">॥ ಓಂ ಪ್ರಾಣಾಯಾಮಭೇದವಿದೇ ವಾಸುದೇವಾಯ ನಮಃ॥</p>
		<p class="shloka">ಪೂರಕಂ ಕುಂಭಕಂ ಚೈವ ರೇಚಕಂ ಚ ತಥಾಽಪರೇ।<br/>ಪ್ರಾಣಾಯಾಮಂ ಪ್ರಕುರ್ವಂತಿ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಕೆಲವರು ಯೋಗಸಾಧಕರು <strong>ಪೂರಕ, ಕುಂಭಕ</strong> ಮತ್ತು <strong>ರೇಚಕ</strong>ರೂಪವಾದ ಪ್ರಾಣಾಯಾಮವನ್ನು ಮಾಡುತ್ತಾರೆ.</p>
		<h1 class="level1-title" epub:type="title"><span class="date">ಮೇ ೨೯</span><br /><span class="num">೧೫೦.</span> ಪ್ರಾಣಾಯಾಮತ್ರಯ</h1>
		<p class="bhashya-verse">ಅಪಾನೇ ಜುಹ್ವತಿ ಪ್ರಾಣಂ ಪ್ರಾಣೇಽಪಾನಂ ತಥಾಽಪರೇ।<br/>ಪ್ರಾಣಾಪಾನಗತೀ ರುದ್ಧ್ವಾ ಪ್ರಾಣಾಯಾಮಪರಾಯಣಾಃ॥</p>
		<p class="bhashya-verse-source">ಭಗವದ್ಗೀತಾ ೪-೨೯</p>
		<p class="bhashya-verse-meaning">ಕೆಲವರು ಅಪಾನದಲ್ಲಿ ಪ್ರಾಣವನ್ನು ಹೋಮಮಾಡುತ್ತಾರೆ, ಮತ್ತೆ ಕೆಲವರು ಪ್ರಾಣದಲ್ಲಿ ಅಪಾನವನ್ನು ಹೋಮಮಾಡುತ್ತಾರೆ. ಇನ್ನು ಕೆಲವರು ಪ್ರಾಣಾಪಾನಗಳೆರಡನ್ನೂ ತಡೆಹಿಡಿದುಕೊಂಡು ಪ್ರಾಣಾಯಾಮವನ್ನು ಮಾಡುತ್ತಾರೆ.</p>
		<p class="description">ಪ್ರಾಣಾಯಾಮದಲ್ಲಿನ ಪ್ರಧಾನವಾದ ಮೂರು ವಿಧಾನಗಳನ್ನು ಇಲ್ಲಿ ತಿಳಿಸಿರುತ್ತದೆ. ಅವುಗಳಿಗೆ <strong>ಪೂರಕ, ಕುಂಭಕ, ರೇಚಕ</strong>ಗಳೆಂದು ಹೆಸರು.</p>
		<p class="description"><strong>ಪೂರಕ</strong> ಪ್ರಾಣಾಯಾಮವೆಂದರೆ: ಹೊರಗಿನಿಂದ ಉಸಿರನ್ನು ಮೂಗಿನ ಮೂಲಕ ನಿಧಾನವಾಗಿ ತೆಗೆದುಕೊಳ್ಳುವ ಕ್ರಮ. <strong>ಪೂರಕ</strong> ಎಂದರೆ ತುಂಬುವುದು ಎಂದರ್ಥ.</p>
		<p class="description"><strong>ರೇಚಕ</strong> ಪ್ರಾಣಾಯಾಮವೆಂದರೆ: ಒಳಗಿನಿಂದ ಉಸಿರನ್ನು ನಿಧಾನವಾಗಿ ಮೂಗಿನ ಹೊಳ್ಳೆಗಳ ಮೂಲಕ ಹೊರಕ್ಕೆ ಬಿಡುವುದು. <strong>ರೇಚಕ</strong>ವೆಂದರೆ ಹೊರಕ್ಕೆ ಕಳಿಸುವುದು ಎಂದರ್ಥ.</p>
		<p class="description"><strong>ಕುಂಭಕ</strong> ಪ್ರಾಣಾಯಾಮವೆಂದರೆ: ಹೊರಗಿನಿಂದ ತೆಗೆದುಕೊಂಡ ಗಾಳಿಯನ್ನು ಸ್ವಲ್ಪ ಸಮಯದವರೆಗೆ ಹಾಗೆಯೇ ತಡೆದಿಟ್ಟುಕೊಂಡಿರುವುದು. <strong>ಕುಂಭಕ</strong>ದಲ್ಲಿ ಪ್ರಾಣದ ಅಥವಾ ಅಪಾನದ ವ್ಯಾಪಾರಗಳೆರಡೂ ಇಲ್ಲದೇ ಉಸಿರನ್ನು ಭದ್ರವಾಗಿ ಗಟ್ಟಿಯಾಗಿ ತಡೆದಿಟ್ಟುಕೊಂಡಿರುವ ಕ್ರಮ. ಈ ಪ್ರಾಣಾಯಾಮಗಳಿಂದ ಮನಸ್ಸು ಶುದ್ಧವಾಗಿ ಏಕಾಗ್ರಗೊಳ್ಳುತ್ತದೆ.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.30">
		<p class="intro-shloka">॥ ಓಂ ಕ್ಷಾತ್ರಧರ್ಮವಿದೇ ವಾಸುದೇವಾಯ ನಮಃ॥</p>
		<p class="shloka">ದಾನಂ ಧೈರ್ಯಂ ಚ ಶೌರ್ಯಂ ಚ ಪ್ರಜಾಪಾಲನಮೇವ ಚ।<br/>ಕ್ಷತ್ರಿಯಸ್ಯ ಸ್ವಭಾವೋಽಯಂ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ದಾನ, ಧೈರ್ಯ, ಶೌರ್ಯ ಮತ್ತು ಪ್ರಜಾಸಂರಕ್ಷಣೆಗಳು ಕ್ಷತ್ರಿಯನಿಗೆ ಸಹಜವಾಗಿರುವ ಗುಣಗಳು.</p>
		<h1 class="level1-title" epub:type="title"><span class="date">ಮೇ ೩೦</span><br /><span class="num">೧೫೧.</span> ಈ ಏಳು, ಕ್ಷಾತ್ರಗುಣಗಳು</h1>
		<p class="bhashya-verse">ಶೌರ್ಯಂ ತೇಜೋ ಧೃತಿರ್ದಾಕ್ಷ್ಯಂ ಯುದ್ಧೇ ಚಾಪ್ಯಪಲಾಯನಮ್।<br/>ದಾನಮೀಶ್ವರಭಾವಶ್ಚ ಕ್ಷಾತ್ರಂ ಕರ್ಮ ಸ್ವಭಾವಜಮ್॥</p>
		<p class="bhashya-verse-source">ಭಗವದ್ಗೀತಾ ೧೮-೪೩</p>
		<p class="bhashya-verse-meaning">ಶೌರ್ಯ, ತೇಜಸ್ಸು, ಧೃತಿ, ದಕ್ಷತೆ, ಯುದ್ಧದಲ್ಲಿ ಓಡಿಹೋಗದಿರುವುದು, ದಾನ ಮತ್ತು ಪ್ರಭುತ್ವಸಾಮರ್ಥ್ಯ—ಈ ಏಳು ಸ್ವಭಾವಗಳು ಕ್ಷತ್ರಿಯನಿಗೆ ಸಹಜವಾಗಿರುತ್ತವೆ.</p>
		<p class="description">ಕ್ಷತ್ರಿಯರಿಗೆ ಇರುವಂಥ ಸಹಜವಾದ ಏಳು ಗುಣಗಳನ್ನು ಇಲ್ಲಿ ತಿಳಿಸಲಾಗಿರುತ್ತದೆ. ಈ ಗುಣಗಳನ್ನುಳ್ಳವರೇ ಕ್ಷತ್ರಿಯರು.</p>
		<p class="description">೧ .<strong>ಶೌರ್ಯ</strong> : ಶೂರನ ಸ್ವಭಾವವು.</p>
		<p class="description">೨ .<strong>ತೇಜಸ್ಸು</strong> : ಪ್ರಗಲ್ಭತೆ, ಯಾರಿಗೂ ಅಂಜದಿರುವುದು.</p>
		<p class="description">೩ .<strong>ಧೃತಿ</strong> : ಧೈರ್ಯ, ಎದೆಗುಂದದಿರುವಿಕೆ.</p>
		<p class="description">೪ .<strong>ದಾಕ್ಷ್ಯ</strong> : ದಕ್ಷತೆ, ಕಷ್ಟದ ಪರಿಸ್ಥಿತಿಯಲ್ಲಿಯೂ ಧೈರ್ಯ.</p>
		<p class="description">೫ .<strong>ಅಪಲಾಯನ</strong> : ಯುದ್ಧದಲ್ಲಿ ಭಯದಿಂದ ಓಡಿಹೋಗದಿರುವಿಕೆ.</p>
		<p class="description">೬ .<strong>ದಾನ</strong> : ಸತ್ಪಾತ್ರದಲ್ಲಿ ಯಥಾಶಕ್ತಿ ದಾನಮಾಡುವುದು.</p>
		<p class="description">೭ .<strong>ಈಶ್ವರಭಾವ</strong> : ತನ್ನ ಪ್ರಭುತ್ವವನ್ನು ಪ್ರದರ್ಶಿಸುವಿಕೆ.</p>
		<p class="description">ಈ ಏಳೂ ಗುಣಗಳನ್ನು ಕ್ಷತ್ರಿಯರು ತಮ್ಮಲ್ಲಿ ಪ್ರಯತ್ನದಿಂದ ಸಂಪಾದಿಸಿಕೊಳ್ಳಬೇಕು. ಯಾರಲ್ಲಿ ಇಂಥ ಗುಣಗಳು ಇರುತ್ತವೆಯೋ ಅಂಥವರನ್ನು ಕ್ಷತ್ರಿಯರೆಂದು ಪರಿಗಣಿಸಬೇಕು. ಲೋಕದಲ್ಲಿ ಸಾಮಾಜಿಕ ವ್ಯವಸ್ಥೆಗೆ ಇಂಥ ಗುಣಗಳು ಬೇಕೇ ಬೇಕು.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-005.31">
		<p class="intro-shloka">॥ ಓಂ ಗುಣರಹಸ್ಯವಿದೇ ವಾಸುದೇವಾಯ ನಮಃ॥</p>
		<p class="shloka">ಯದಾ ಸತ್ತ್ವಂ ತದಾ ನಾಸ್ತಿ ರಜೋಗುಣಸಮುದ್ಭವಃ।<br/>ತಾಮಸೇ ನಾಸ್ತಿ ಸತ್ತ್ವಂ ಚ <strong>ಗೀತಾಚಾರ್ಯಮಹಂ ಭಜೇ</strong>॥</p>
		<p class="shloka-meaning">ಸತ್ತ್ವಗುಣವು ಇರುವಾಗ ರಜೋಗುಣವು ಕೆಲಸಮಾಡುವುದಿಲ್ಲ. ತಾಮಸ ಮನುಷ್ಯನಲ್ಲಿ ಸತ್ತ್ವಗುಣವೂ ಇರಲಾರದು.</p>
		<h1 class="level1-title" epub:type="title"><span class="date">ಮೇ ೩೧</span><br /><span class="num">೧೫೨.</span> ಗುಣತ್ರಯದ ಸ್ವಭಾವ</h1>
		<p class="bhashya-verse">ರಜಸ್ತಮಶ್ಚಾಭಿಭೂಯ ಸತ್ತ್ವಂ ಭವತಿ ಭಾರತ।<br/>ರಜಃ ಸತ್ತ್ವಂ ತಮಶ್ಚೈವ ತಮಃ ಸತ್ತ್ವಂ ರಜಸ್ತಥಾ॥</p>
		<p class="bhashya-verse-source">ಭಗವದ್ಗೀತಾ ೧೪-೧೦</p>
		<p class="bhashya-verse-meaning">ರಜೋಗುಣವನ್ನೂ ತಮೋಗುಣವನ್ನೂ ತುಳಿದು ಸತ್ತ್ವಗುಣವು ಮೆರೆಯುತ್ತದೆ. ಎಲೈ ಭಾರತನೆ, ರಜೋಗುಣವು ಸತ್ತ್ವಗುಣವನ್ನೂ ತಮೋಗುಣವನ್ನೂ ಮೆಟ್ಟಿ ತಾನು ಮೆರೆಯುತ್ತದೆ. ಹಾಗೆಯೇ ತಮೋಗುಣವು ಸತ್ತ್ತ್ವಗುಣವನ್ನೂ ರಜೋಗುಣವನ್ನೂ ತುಳಿದು ತಾನು ಮೆರೆಯುತ್ತದೆ.</p>
		<p class="description">ಸತ್ತ್ವಗುಣ ರಜೋಗುಣ ಮತ್ತು ತಮೋಗುಣಗಳೆಂದು ಮೂರು ಗುಣಗಳು ಎಲ್ಲರಲ್ಲಿಯೂ ಇರುತ್ತವೆ. ದೇವತೆಗಳು, ಮನುಷ್ಯರು, ರಾಕ್ಷಸರು, ಪಶುಪಕ್ಷಿಗಳು, ಕ್ರಿಮಿಕೀಟಗಳಲ್ಲಿಯೂ ಮೂರೂ ಗುಣಗಳು ಸೇರಿಕೊಂಡೇ ತಮ್ಮ ತಮ್ಮ ಕೆಲಸಗಳನ್ನು ಮಾಡುತ್ತಿವೆ. ಆದರೆ ಈ ಮೂರು ಗುಣಗಳಲ್ಲಿ ಒಂದು ಗುಣವು ಮಾತ್ರ ಜೋರಾಗಿ ಎದ್ದಾಗ ಇನ್ನುಳಿದ ಎರಡು ಗುಣಗಳು ಶಾಂತವಾಗಿರುತ್ತವೆ. ಮೂರೂ ಗುಣಗಳು ಸಮನಾಗಿ ಯಾರಲ್ಲಿಯೂ ಸದಾ ಇರುವುದಿಲ್ಲ.</p>
		<p class="description">ಸತ್ತ್ವಗುಣವು ಮೆರೆಯುತ್ತಿರುವಾಗ ರಜೋಗುಣ ತಮೋಗುಣಗಳು ತಾತ್ಕಾಲಿಕವಾಗಿ ಶಾಂತವಾಗಿರುತ್ತವೆ. ರಜೋಗುಣವು ಎದ್ದಾಗ ಇನ್ನುಳಿದ ಸತ್ತ್ವಗುಣ ತಮೋಗುಣಗಳು ಶಾಂತವಾಗಿರುತ್ತವೆ. ತಮೋ ಗುಣವು ಮೆರೆಯುತ್ತಿರುವಾಗ ಸತ್ತ್ವಗುಣ ರಜೋಗುಣಗಳು ಶಾಂತವಾಗಿರುತ್ತವೆ. ಇದು ಮೂರೂ ಗುಣಗಳ ಸ್ವಭಾವ ಹಾಗೂ ವ್ಯಾಪಾರಗಳು.</p>
		<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು। ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
</body>
</html>
