<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
 <title>ಗೀತಾ ಸಂವತ್ಸರ</title>
<link type="text/css" rel="stylesheet" href="css/style.css" />
</head>
<body class="maintext">
<section class="level1 numbered" epub:type="chapter" role="doc-chapter" id="id-000d.04.01">
<p class="text-center"><strong>ಮಾಸ ಸಂದೇಶಗಳು</strong></p>
<p class="intro-shloka">॥ ಓಂ ಸತ್ಯಧರ್ಮಸ್ವರೂಪಾಯ ವಾಸುದೇವಾಯ ನಮಃ ॥</p>
<p class="shloka">ಧರ್ಮಾತ್ಮಾ ಸತ್ಯಸಂಧಶ್ಚ ಸಂಪೂಜ್ಯೋ ಧರ್ಮರಕ್ಷಕಃ ।<br />ಶ್ರೀರಾಮ <strong>ಶ್ಚೈತ್ರಮಾಸೇ</strong> ಽಸ್ಮಿನ್ <strong>ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning">ಧರ್ಮಾತ್ಮನೂ ಸತ್ಯಸಂಧನೂ ಧರ್ಮರಕ್ಷಕನೂ ಆದ ಶ್ರೀರಾಮನನ್ನು ಈ <strong>ಚೈತ್ರಮಾಸ</strong> ದಲ್ಲಿ ಭಕ್ತಿಯಿಂದ ಪೂಜಿಸಬೇಕು.</p>
<h1 class="level1-title" epub:type="title"><span class="date">೧. ಚೈತ್ರಮಾಸ</span><br />ಶ್ರೀರಾಮನಂತೆ ಬಾಳೋಣ</h1>
<p class="bhashya-verse">ಪವನಃ ಪವತಾಮಸ್ಮಿ “ರಾಮಃ” ಶಸ್ತ್ರಭೃತಾಮಹಮ್ ।<br />ಝಷಾಣಾಂ ಮಕರಶ್ಚಾಸ್ಮಿ ಸ್ರೋತಸಾಮಸ್ಮಿ ಜಾಹ್ನವೀ ॥</p>
<p class="bhashya-verse-source">ಭಗವದ್ಗೀತಾ ೧೦-೩೧</p>
<p class="bhashya-verse-meaning">ಪವಿತ್ರಗೊಳಿಸುವವರಲ್ಲಿ ನಾನು <strong>ಗಾಳಿಯೂ</strong>, <strong>ಶಸ್ತ್ರಧಾರಿಗಳಲ್ಲಿ ನಾನು ಶ್ರೀರಾಮಚಂದ್ರ</strong> ನೂ, ಜಲಚರಪ್ರಾಣಿಗಳಲ್ಲಿ ನಾನು <strong>ಮೊಸಳೆಯೂ</strong>, ನದಿಗಳಲ್ಲಿ ನಾನು <strong>ಗಂಗಾನದಿಯೂ</strong> ಆಗಿರುತ್ತೇನೆ.</p>
<p class="description">ಮತ್ಸ್ಯ, ಕೂರ್ಮ, ವರಾಹ, ನರಸಿಂಹ, ವಾಮನ, ಪರಶುರಾಮ, ಶ್ರೀರಾಮ, ಶ್ರೀಕೃಷ್ಣ, ಬುದ್ಧ ಮತ್ತು ಕಲ್ಕಿ ಎಂದು ಭಗವಂತನಿಗೆ ಹತ್ತು ಅವತಾರಗಳು ಎಂದು ಪ್ರಸಿದ್ಧವಾಗಿವೆಯಷ್ಟೆ? ಈ ದಶಾವತಾರಗಳೂ ಭಗವಂತನ ವಿಭೂತಿಗಳೇ ಆಗಿವೆಯೆಂಬುದರಲ್ಲಿ ಸಂಶಯವಿಲ್ಲ.</p>
<p class="description">ಆದರೆ <strong>ಶ್ರೀರಾಮಾವತಾರದಲ್ಲಿ</strong> ಭಗವಂತನ ವಿಶೇಷ ವಿಭೂತಿಯನ್ನು ನಾವು ಕಾಣುತ್ತೇವೆ. ಸತ್ಯಧರ್ಮನೀತಿ ಪಾಲನೆಗೋಸ್ಕರವಾಗಿಯೇ ಶ್ರೀರಾಮಾವತಾರವಾಗಿರುತ್ತದೆಯಲ್ಲವೇ? ಶಸ್ತ್ರವನ್ನು ಹಿಡಿದವರು ಅನೇಕರಿದ್ದಾರೆ. ಆದರೆ ಸತ್ಯಧರ್ಮಗಳ ರಕ್ಷಣೆಗಾಗಿ ಶಸ್ತ್ರವನ್ನು ಹಿಡಿದವನೆಂದರೆ <strong>ಶ್ರೀರಾಮಚಂದ್ರನೊಬ್ಬನೇ</strong> ! ಇವನು ಭಗವಂತನ ವಿಶೇಷ ವಿಭೂತಿ.</p>
<p class="description"><strong>ಚೈತ್ರಮಾಸ</strong> ಶುಕ್ಲಪಕ್ಷದ ನವಮಿಯಂದು ಶ್ರೀರಾಮಚಂದ್ರನು ಅವತರಿಸಿದ ಪರ್ವಮಾಸ. ಶ್ರೀರಾಮನಿಂದ <strong>ಚೈತ್ರಮಾಸ</strong> ವು ಪವಿತ್ರವಾಗಿದೆ. <strong>ಚೈತ್ರಮಾಸ</strong> ಎಂದಕೂಡಲೇ ನಮ್ಮಗಳ ಕಣ್ಣುಮುಂದೆ ಕಾಣುವ ದೇವತೆ ಶ್ರೀರಾಮಚಂದ್ರ. ಈ ಮಾಸದಲ್ಲಿ ಸಾಧಕರು ಶ್ರೀರಾಮನಂತೆ ಸತ್ಯಸಂಧರೂ ಧರ್ಮನಿಷ್ಠರೂ ಆಗುವ ಪ್ರಯತ್ನವನ್ನು ಮಾಡಬೇಕು.</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.02">
<p class="intro-shloka">॥ ಓಂ ತಪೋಮೂರ್ತಯೇ ವಾಸುದೇವಾಯ ನಮಃ ॥</p>
<p class="shloka">ಸಾತ್ತ್ವಿಕಶ್ಚ ತಪೋನಿಷ್ಠಃ ಭೂಯಾದ್ಧೀರಶ್ಚ ಸಾಧಕಃ ।<br /><strong>ವೈಶಾಖೇ</strong> ತು <strong>ತಪೋಮಾಸೇ ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning"><strong>ವೈಶಾಖ</strong> ವೆಂಬ <strong>ತಪೋಮಾಸ</strong> ದಲ್ಲಿ ಅಧ್ಯಾತ್ಮಸಾಧಕನು ಸಾತ್ತ್ವಿಕನೂ ತಪೋನಿಷ್ಠನೂ ಧೀರನೂ ಆಗಬೇಕು.</p>
<h1 class="level1-title" epub:type="title"><span class="date">೨. ವೈಶಾಖಮಾಸ</span><br />ತಪಸ್ಸಿನ ಆರು ಮುಖಗಳು</h1>
<p class="bhashya-verse">ತೇಜಃ ಕ್ಷಮಾ ಧೃತಿಃ ಶೌಚಮ್ ಅದ್ರೋಹೋ ನಾತಿಮಾನಿತಾ ।<br />ಭವಂತಿ ಸಂಪದಂ ದೈವೀಮ್ ಅಭಿಜಾತಸ್ಯ ಭಾರತ ॥</p>
<p class="bhashya-verse-source">ಭಗವದ್ಗೀತಾ ೧೬-೩</p>
<p class="bhashya-verse-meaning">ತೇಜಸ್ಸು, ಕ್ಷಮೆ, ಧೃತಿ, ಶೌಚ, ಅದ್ರೋಹ, ಅತಿಮಾನಿತ್ವವಿಲ್ಲದಿರುವುದು—ಈ ಸದ್ಗುಣಗಳು ದೈವೀಸಂಪತ್ತಿನ ಮಾನವನಿಗೆ ಸಹಜ.</p>
<p class="description">ಇದು <strong>ವೈಶಾಖಮಾಸ</strong>. ಹೊರಗಡೆ ಸೂರ್ಯನ ಬಿಸಿಲಿನಿಂದಲೂ, ಒಳಗಡೆ ತಪಸ್ಸಿನ ತಾಪದಿಂದಲೂ ಕೂಡಿರುವ ಮಾಸ <strong>ವೈಶಾಖಮಾಸ</strong>. ಈ ಮಾಸದಲ್ಲಿ ಸಾಧಕರು ಈ <strong>ಆರು</strong> ವಿಧ ತಪಸ್ಸನ್ನು ಆಚರಿಸಬೇಕು.</p>
<p class="description"><strong>ತೇಜಸ್ಸು</strong> —ಇತರರನ್ನು ತನಗೆ ಬಾಗುವಂತೆ ಮಾಡುವ ತನ್ನ ವ್ಯಕ್ತಿತ್ವ, ವರ್ಚಸ್ಸು, ಆಕರ್ಷಣ ಶಕ್ತಿ, ಪ್ರಭಾವ.</p>
<p class="description"><strong>ಕ್ಷಮಾ</strong> —ಇತರರು ತನಗೆ ಮಾಡಿರುವ ಅಪರಾಧಗಳನ್ನು ಗಮನಿಸದೇ ಅವರನ್ನು ಕ್ಷಮಿಸಿ, ಅಂಥವರನ್ನೂ ಪ್ರೀತಿಸುವ ಸ್ವಭಾವ.</p>
<p class="description"><strong>ಧೃತಿ</strong> —ಎಂಥ ಕಷ್ಟನಷ್ಟಗಳು ಬಂದೊದಗಿದಾಗಲೂ ತನ್ನ ಕರ್ತವ್ಯದಿಂದ ಹಾಗೂ ಸ್ವಭಾವದಿಂದ ಜಾರಿಬೀಳದೆ ಧೈರ್ಯವಾಗಿರುವ ಸ್ವಭಾವ.</p>
<p class="description"><strong>ಶೌಚ</strong> —ಶುದ್ಧವಾದ ಆಹಾರ, ಶುದ್ಧವಾದ ವ್ಯವಹಾರ, ಶುದ್ಧವಾದ ಮಾತುಗಳು, ಶುದ್ಧವಾದ ಮನಸ್ಸು, ಶುದ್ಧವಾದ ಆಚಾರ ನಡತೆಗಳು.</p>
<p class="description"><strong>ಅದ್ರೋಹ</strong> —ತನ್ನ ಶತ್ರುಗಳಿಗೂ, ತನ್ನನ್ನು ನಿಂದಿಸುವವರಿಗೂ ತಾನು ಮಾತ್ರ ನೋವನ್ನೂ ದ್ವೇಷವನ್ನೂ ಮಾಡದಿರುವಿಕೆ.</p>
<p class="description"><strong>ನಾತಿಮಾನಿತಾ</strong> —ತನ್ನನ್ನು ದೊಡ್ಡವನೆಂದೂ, ಪ್ರತಿಷ್ಠಿತನೆಂದೂ, ಬುದ್ಧಿವಂತನೆಂದೂ, ಶ್ರೇಷ್ಠನೆಂದೂ ಗರ್ವಪಡದಿರುವಿಕೆ.</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.03">
<p class="intro-shloka">॥ ಓಂ ಭಕ್ತಿಪ್ರಿಯಾಯ ವಾಸುದೇವಾಯ ನಮಃ ॥</p>
<p class="bhashya-verse">ಭಕ್ತ್ಯಾ ತ್ವನನ್ಯಯಾ ಧೀರೋ ಬ್ರಹ್ಮಚರ್ಯಾದಿಭಿಸ್ತಥಾ ।<br /><strong>ಜ್ಯೇಷ್ಠೇ</strong> ಶ್ರೇಷ್ಠೋ ಭವೇ <strong>ನ್ಮಾಸೇ ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning">ಅನನ್ಯಭಕ್ತಿ, ಬ್ರಹ್ಮಚರ್ಯ ಮುಂತಾದ ಸಾಧನಗಳಿಂದ ಧೀರನು <strong>ಜ್ಯೇಷ್ಠಮಾಸ</strong> ದಲ್ಲಿ ಶ್ರೇಷ್ಠಸಾಧಕನಾಗಬೇಕು.</p>
<h1 class="level1-title" epub:type="title"><span class="date">೩. ಜ್ಯೇಷ್ಠಮಾಸ</span><br />ಶ್ರೇಷ್ಠಸಾಧಕನ ಲಕ್ಷಣ</h1>
<p class="bhashya-verse">ಮಯಿ ಚಾನನ್ಯಯೋಗೇನ ಭಕ್ತಿರವ್ಯಭಿಚಾರಿಣೀ ।<br />ವಿವಿಕ್ತದೇಶಸೇವಿತ್ವಮ್ ಅರತಿರ್ಜನಸಂಸದಿ ॥</p>
<p class="bhashya-verse-source">ಭಗವದ್ಗೀತಾ ೧೩-೧೦</p>
<p class="description">ಭಗವಂತನಾದ ನನ್ನಲ್ಲಿ ಅನನ್ಯಯೋಗದಿಂದ, ಬದಲಾವಣೆಯಾಗದ ಭಕ್ತಿ, ಏಕಾಂತಪ್ರದೇಶದಲ್ಲಿ ಹೆಚ್ಚಾಗಿ ವಾಸಮಾಡುವ ಸ್ವಭಾವ, ಸಾಂಸಾರಿಕರಾದ ಲೌಕಿಕ ಜನಗಳ ಜೊತೆ ಹೆಚ್ಚು ಬೆರೆಯದಿರುವಿಕೆ— ಈ ಸಾಧನಗಳನ್ನು ಸಾಧಕರು ಅನುಷ್ಠಾನಮಾಡಬೇಕು.</p>
<p class="description">ಇದು <strong>ಜ್ಯೇಷ್ಠಮಾಸ, ಶ್ರೇಷ್ಠಮಾಸ</strong> ; ಅಧ್ಯಾತ್ಮಸಾಧಕರು ಶ್ರೇಷ್ಠಸಾಧನಗಳನ್ನು ಅನುಷ್ಠಾನಮಾಡಬೇಕೆಂದು ಉಪದೇಶಿಸುವ ಮಾಸವಿದು. ಈ ಮಾಸದಲ್ಲಿ ಮಾಡಬೇಕಾದ ಮೂರು ಶ್ರೇಷ್ಠಸಾಧನಗಳಿವು:</p>
<p class="description"><strong>ಭಗವಂತನಲ್ಲಿ ಭಕ್ತಿ</strong> —ಭಗವಂತನೇ ನಮಗೆ ಸರ್ವಸ್ವವೆಂದೂ, ಭಗವಂತನೇ ಜಗತ್ಕಾರಣನೆಂದೂ, ಭಗವಂತನನ್ನೇ ಸಂಪೂರ್ಣವಾಗಿ ನಂಬಿ, ಭಗವಂತನಲ್ಲಿಯೇ ಸರ್ವವನ್ನೂ ಸಮರ್ಪಿಸಿ ಭಗವಂತನಿಗೇ ಶರಣಾಗತನಾಗುವುದು. ಭಗವಂತನಲ್ಲಿ ಅಚಲವಾದ ಭಕ್ತಿ.</p>
<p class="description"><strong>ವಿವಿಕ್ತದೇಶಸೇವಿತ್ವ</strong> —ಏಕಾಂತವಾಗಿರುವ ಸ್ಥಳಗಳಲ್ಲಿಯೇ ಹೆಚ್ಚು ವಾಸವಾಗಿದ್ದು ಅಲ್ಲಿ ಆತ್ಮಾನುಸಂಧಾನವನ್ನು ಮಾಡಬೇಕೆಂಬ ಬಯಕೆ.</p>
<p class="description"><strong>ಜನಸಂಸದಿ ಅರತಿಃ</strong> —ಜನಗಳ ಜಂಗುಳಿಯಲ್ಲಿ ಬೆರೆಯದಿರುವಿಕೆ. ಬರೀ ವಿಷಯಾಸಕ್ತರಾದ ಪ್ರಾಕೃತಜನಗಳಲ್ಲಿ ಹೆಚ್ಚಾಗಿ ಬೆರೆಯದಿರುವುದು.</p>
<p class="description">ಈ ಮೂರು ಸಾಧನಗಳನ್ನು ಈ ಮಾಸದಲ್ಲಿ ಬೆಳಸಿಕೊಳ್ಳಬೇಕು.</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.04">
<p class="intro-shloka">॥ ಓಂ ನಿರಹಂಕಾರಾಯ ವಾಸುದೇವಾಯ ನಮಃ ॥</p>
<p class="bhashya-verse">ಅದ್ವೇಷಂ ಸಾಧಕೋ ವಿದ್ವಾನ್ ತಥಾ ಚೇಂದ್ರಿಯನಿಗ್ರಹಮ್ ।<br /><strong>ಆಷಾಢೇ</strong> ಚಾಚರೇ <strong>ನ್ಮಾಸೇ ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning">ವಿವೇಕಿಯಾದ ಸಾಧಕನು ಎಲ್ಲರಲ್ಲಿ ಪ್ರೀತಿಯನ್ನೂ, ಇಂದ್ರಿಯನಿಗ್ರಹವನ್ನೂ <strong>ಆಷಾಢಮಾಸ</strong> ದಲ್ಲಿ ಆಚರಿಸಬೇಕು.</p>
<h1 class="level1-title" epub:type="title"><span class="date">೪. ಆಷಾಢಮಾಸ</span><br />ಸಂನ್ಯಾಸಿಯ ಏಳು ವ್ರತಗಳು</h1>
<p class="bhashya-verse">ಅದ್ವೇಷ್ಟಾ ಸರ್ವಭೂತಾನಾಂ ಮೈತ್ರಃ ಕರುಣ ಏವ ಚ ।<br />ನಿರ್ಮಮೋ ನಿರಹಂಕಾರಃ ಸಮದುಃಖಸುಖಃ ಕ್ಷಮೀ ॥</p>
<p class="bhashya-verse-source">ಭಗವದ್ಗೀತಾ ೧೨-೧೩</p>
<p class="bhashya-verse-meaning">ಯಾವ ಪ್ರಾಣಿಗಳನ್ನೂ ದ್ವೇಷಮಾಡದಿರುವವನೂ, ಎಲ್ಲ ಪ್ರಾಣಿಗಳಲ್ಲಿಯೂ ಮಿತ್ರಭಾವದಿಂದಿರುವವನೂ, ಎಲ್ಲ ಪ್ರಾಣಿಗಳಲ್ಲಿಯೂ ಕರುಣೆಯನ್ನುಳ್ಳವನೂ, ನಿರ್ಮಮನೂ, ನಿರಹಂಕಾರಿಯೂ, ಸುಖದುಃಖಗಳಲ್ಲಿ ಸಮನೂ, ಮತ್ತು ಕ್ಷಮಾಗುಣಸಂಪನ್ನನೂ ಆದವನೇ ನಿಜವಾದ <strong>ಸಂನ್ಯಾಸಿಯು</strong>.</p>
<p class="description">ಸರ್ವಸಂಗಪರಿತ್ಯಾಗಿಗಳಾದ ಸಂನ್ಯಾಸಿಗಳಿಗೆ <strong>ಚಾತುರ್ಮಾಸ್ಯವ್ರತ</strong> <strong>ಸಂಕಲ್ಪದ</strong> ಮಾಸ <strong>ಆಷಾಢಮಾಸ</strong>. ಸಂನ್ಯಾಸಿಗಳಿಗೆ ತಪಃಪ್ರಧಾನವಾದ ಮಾಸವಿದು. ಯತಿಗಳಿಗೆ ತಪಸ್ಸಿನ ಏಳು ಮುಖಗಳನ್ನು ಇಲ್ಲಿ ತಿಳಿಸಿದೆ.</p>
<p class="description"><strong>ಅದ್ವೇಷ್ಟಾ</strong> —ಯಾರನ್ನೂ ದ್ವೇಷಿಸದಿರುವವನು.</p>
<p class="description"><strong>ಮೈತ್ರಃ</strong> —ಎಲ್ಲರನ್ನೂ ಮಿತ್ರರಂತೆ ಪ್ರೀತಿಯಿಂದ ಕಾಣುವವನು.</p>
<p class="description"><strong>ಕರುಣಃ</strong> —ದುಃಖದಲ್ಲಿರುವವರನ್ನು ಕರುಣೆಯಿಂದ ಕಾಣುವವನು.</p>
<p class="description"><strong>ನಿರ್ಮಮಃ</strong> —ಯಾವುದರಲ್ಲಿಯೂ ‘ಮಮಕಾರ’ ವಿಲ್ಲದವನು.</p>
<p class="description"><strong>ನಿರಹಂಕಾರಃ</strong> —ಅಹಂಕಾರವಿಲ್ಲದವನು, ಗರ್ವರಹಿತನು.</p>
<p class="description"><strong>ಸಮದುಃಖಸುಖಃ</strong> —ಸುಖದುಃಖಗಳಲ್ಲಿ ಸಮನಾಗಿರುವವನು.</p>
<p class="description"><strong>ಕ್ಷಮೀ</strong> —ತನ್ನನ್ನು ದ್ವೇಷಿಸುವ ಶತ್ರುಗಳನ್ನೂ ಕ್ಷಮಿಸುವವನು.</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.05">
<p class="intro-shloka">॥ ಓಂ ಶ್ರವಣಮಹತ್ತ್ವವಿದೇ ವಾಸುದೇವಾಯ ನಮಃ ॥</p>
<p class="shloka"><strong>ಶ್ರಾವಣೇ</strong> ಶ್ರವಣಂ ಕುರ್ಯಾತ್ ಪರತತ್ತ್ವಸ್ಯ ಸಾಧಕಃ ।<br />ಶ್ರವಣಾದೇವ ಮುಕ್ತಿಃ ಸ್ಯಾತ್ <strong>ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning">ಸಾಧಕನು <strong>ಶ್ರಾವಣಮಾಸ</strong> ದಲ್ಲಿ ಪರಬ್ರಹ್ಮದ ಶ್ರವಣವನ್ನೇ ಮಾಡಬೇಕು. ಏಕೆಂದರೆ ಶ್ರವಣದಿಂದಲೇ ಮುಕ್ತಿಯು ದೊರಕುತ್ತದೆ.</p>
<h1 class="level1-title" epub:type="title"><span class="date">೫. ಶ್ರಾವಣಮಾಸ</span><br />ಶ್ರವಣದಿಂದಲೇ ಮುಕ್ತಿಯು</h1>
<p class="bhashya-verse">ಮಯ್ಯಾಸಕ್ತಮನಾಃ ಪಾರ್ಥ ಯೋಗಂ ಯುಂಜನ್ಮದಾಶ್ರಯಃ ।<br />ಅಸಂಶಯಂ ಸಮಗ್ರಂ ಮಾಂ ಯಥಾ ಜ್ಞಾಸ್ಯಸಿ ತಚ್ಛೃಣು ॥</p>
<p class="bhashya-verse-source">ಭಗವದ್ಗೀತಾ ೭-೧</p>
<p class="bhashya-verse-meaning">ನನ್ನಲ್ಲಿಯೇ ಮನಸ್ಸನ್ನು ಇಟ್ಟವನಾಗಿ, ನನ್ನನ್ನೇ ಆಶ್ರಯಿಸಿದವನಾಗಿ, ಯೋಗಾನುಷ್ಠಾನವನ್ನು ಮಾಡುತ್ತಾ ಇದ್ದರೆ, ಎಲೈ ಪಾರ್ಥನೆ, ನೀನು ನಿಸ್ಸಂಶಯವಾಗಿ ನನ್ನನ್ನು ಸರಿಯಾಗಿ ತಿಳಿಯುತ್ತೀಯೆ. ಈ ವಿಚಾರವನ್ನು ನಾನೀಗ ನಿನಗೆ ತಿಳಿಸುತ್ತೇನೆ. ಅದನ್ನು ಈಗ ಶ್ರವಣಮಾಡು.</p>
<p class="description">ಇದು <strong>ಶ್ರವಣಪ್ರಧಾನ</strong> ವಾದ ಮಾಸ; ಸದ್ಗುರುಗಳಿಂದ ವೇದಾಂತ ಸಂದೇಶಗಳನ್ನು ಶ್ರದ್ಧೆಯಿಂದ ಕೇಳಬೇಕಾದ ಮಾಸವಿದು. ಆದ್ದರಿಂದಲೇ ಜಗದ್ಗುರುವಾದ ಗೀತಾಚಾರ್ಯನು ಉತ್ತಮ ಜಿಜ್ಞಾಸುವಾದ ಅರ್ಜುನನಿಗೆ ಅಲ್ಲಲ್ಲಿ ‘<strong>ಶೃಣು</strong>’, ‘ಕೇಳು’ ಎಂದು ಹೇಳಿರುತ್ತಾನೆ.</p>
<p class="description">ಶ್ರವಣದಿಂದಲೇ ಜ್ಞಾನೋದಯ, ಶ್ರವಣದಿಂದಲೇ ಅವಿದ್ಯಾನಿವೃತ್ತಿ; ಶ್ರವಣದಿಂದಲೇ ಬಂಧನನಿವೃತ್ತಿ, ಶ್ರವಣದಿಂದಲೇ ಮೋಕ್ಷಪ್ರಾಪ್ತಿ. ಸದ್ಗುರುಗಳ ಸೇವೆಯನ್ನು ಮಾಡುತ್ತಾ ಜಿಜ್ಞಾಸುಸಾಧಕನು ಮಾಡಬೇಕಾದದ್ದೇ <strong>ವೇದಾಂತ ವಾಕ್ಯಾರ್ಥ ಶ್ರವಣ</strong>. ಆದ್ದರಿಂದಲೇ ಈ ಶ್ಲೋಕದಲ್ಲಿ “ <strong>ತತ್ ಶೃಣು</strong>” ಎಂದಿದ್ದಾನೆ ಗೀತಾಚಾರ್ಯನು.</p>
<p class="description">ಭಗವಂತನನ್ನೇ ಆಶ್ರಯಿಸಿದವನಾಗಿ, ಭಗವಂತನಿಗೇ ತನ್ನೆಲ್ಲ ಸಾಧನಾನುಷ್ಠಾನಗಳನ್ನೂ ಭಕ್ತಿಯಿಂದ ಸಮರ್ಪಿಸಿ ವೇದಾಂತಾರ್ಥವನ್ನು ಶ್ರವಣಮಾಡುತ್ತಿದ್ದರೆ ಅಂಥ ಸಾಧಕನು ಭಗವಂತನನ್ನೇ ಹೊಂದುತ್ತಾನೆ ಎಂಬಿದೇ ಗೀತಾಚಾರ್ಯನ ಸಂದೇಶ.</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.06">
<p class="intro-shloka">॥ ಓಂ ವೈಷ್ಣವಪದಾಯ ವಾಸುದೇವಾಯ ನಮಃ ॥</p>
<p class="shloka">ಭಕ್ತ್ಯಾ ಹಿ ಲಭತೇ ಧೀರೋ ವೈಷ್ಣವಂ ಮಂಗಳಂ ಪದಮ್ ।<br />ಭಕ್ತಿಂ <strong>ಭಾದ್ರಪದೇ</strong> ಕುರ್ಯಾತ್ <strong>ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning">ಭಗವದ್ಭಕ್ತಿಯಿಂದ ಸಾಧಕನು ಮಂಗಳಕರವಾದ ವೈಷ್ಣವಪದವನ್ನು ಹೊಂದುತ್ತಾನೆ. ಆದ್ದರಿಂದ <strong>ಭಾದ್ರಪದ</strong> ಮಾಸದಲ್ಲಿ ಭಕ್ತಿಪರನಾಗಬೇಕು.</p>
<h1 class="level1-title" epub:type="title"><span class="date">೬. ಭಾದ್ರಪದಮಾಸ</span><br />ಭಕ್ತಿಯಿಂದ ಮುಕ್ತಿ</h1>
<p class="bhashya-verse">ಸರ್ವಕರ್ಮಾಣ್ಯಪಿ ಸದಾ ಕುರ್ವಾಣೋ ಮದ್ವ್ಯಪಾಶ್ರಯಃ ।<br />ಮತ್ ಪ್ರಸಾದಾದವಾಪ್ನೋತಿ ಶಾಶ್ವತಂ ಪದಮವ್ಯಯಮ್ ॥</p>
<p class="bhashya-verse-source">ಭಗವದ್ಗೀತಾ ೧೮-೫೬</p>
<p class="bhashya-verse-meaning">ಎಲ್ಲ ಕರ್ಮಗಳನ್ನು ಮಾಡುತ್ತಿದ್ದರೂ ಯಾವಾಗಲೂ ನನ್ನನ್ನೇ ಆಶ್ರಯಿಸಿದವನಾದರೆ ಅಂಥವನು, ಅರ್ಜುನನೆ, ನನ್ನ ಅನುಗ್ರಹದಿಂದ ನನ್ನ <strong>ಶಾಶ್ವತವಾದ ವೈಷ್ಣವಪದ</strong> ವನ್ನು ಹೊಂದುತ್ತಾನೆ.</p>
<p class="description"><strong>ಭದ್ರ</strong> (ಮಂಗಳ) ವಾದ, <strong>ಪದ</strong> (ಸ್ಥಾನ) ವನ್ನು ತಿಳಿಸುವ ಮಾಸವಿದು. ಅಧ್ಯಾತ್ಮಸಾಧಕರು <strong>ವೈಷ್ಣವ ಪರಮಪದ</strong> ವನ್ನು ಹೊಂದುವುದಕ್ಕೆ ಮಾಡಬೇಕಾದ ಸಾಧನಗಳನ್ನು ಅನುಷ್ಠಾನಮಾಡುವ ಮಾಸ, <strong>ಭಾದ್ರಪದಮಾಸ</strong>.</p>
<p class="description">ವೈಷ್ಣವ ಪರಮಪದ ಸ್ವರೂಪನೇ ಆಗಿರುವ ಶ್ರೀಕೃಷ್ಣ ಭಗವಂತನ, ಈ <strong>ಭಾದ್ರಪದ</strong> ಮಾಸದ, ದಿವ್ಯ ಸಂದೇಶವನ್ನು ನೋಡೋಣ.</p>
<p class="description">ಭಗವಂತನನ್ನೇ ಸಂಪೂರ್ಣವಾಗಿ ಆಶ್ರಯಿಸಿದವನು ಶಾಶ್ವತವಾದ ಪದವನ್ನೇ ಹೊಂದುತ್ತಾನೆ. ಸಾಧಕನು ಮೌನ, ಜಪ, ತಪ, ಧ್ಯಾನ, ದಾನ, ಪೂಜೆ, ಪಾರಾಯಣ, ಹೋಮಾದಿ ಸಾಧನಗಳನ್ನು ಮಾಡುವುದು ಮುಖ್ಯವಲ್ಲ. ಮತ್ತೇನೆಂದರೆ, ಆ ಸಾಧನಗಳನ್ನೆಲ್ಲ ಭಗವಂತನಿಗೇ ಸಮರ್ಪಿಸಿಬಿಡಬೇಕು; “ನನ್ನದೆಂಬುದು ಏನೂ ಇಲ್ಲ, ಎಲ್ಲವೂ ಭಗವಂತನದೇ” ಎಂಬ ಭಾವನೆಯಿಂದ ಅನುಷ್ಠಾನ ಮಾಡುತ್ತಿರಬೇಕು. ಇಂಥ ಸಾಧಕನಿಗೆ ಆಗುವ ಫಲವೆಂದರೆ <strong>ಭದ್ರಪದ</strong> ಪ್ರಾಪ್ತಿ. ಅತ್ಯಂತ ಮಂಗಳಕರವಾದ <strong>ಭದ್ರಪದ</strong> ವೆಂದರೆ ಮೋಕ್ಷವೇ. ಸ್ವರ್ಗಾದಿ ಫಲ ಗಳೆಲ್ಲವೂ ಅನಿತ್ಯ, ಭದ್ರವಾದ ಪದವೆಂಬ ಮೋಕ್ಷವೆಂಬುದೊಂದೇ ನಿತ್ಯ.</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.07">
<p class="intro-shloka">॥ ಓಂ ಸರ್ವಶಕ್ತಿಸ್ವರೂಪಾಯ ವಾಸುದೇವಾಯ ನಮಃ ॥</p>
<p class="bhashya-verse">ಭಾವಯೇತ್ ಸಂಪದಂ ಸ್ತ್ರೀಣಾಂ ವಿಭೂತಿಮ್ ಈಶ್ವರಸ್ಯ ವೈ ।<br />ನರೋ <strong>ಹ್ಯಾಶ್ವಯುಜೇ ಮಾಸೇ ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning">ಸ್ತ್ರೀಯರ ಸಂಪತ್ತುಗಳನ್ನು ಈಶ್ವರನ ವಿಭೂತಿಗಳೆಂದು ಈ <strong>ಆಶ್ವಯುಜಮಾಸ</strong> ದಲ್ಲಿ ಸಾಧಕನಾದ ನರನು ಭಾವಿಸಬೇಕು.</p>
<h1 class="level1-title" epub:type="title"><span class="date">೭. ಆಶ್ವಯುಜಮಾಸ</span><br />ಸ್ತ್ರೀಯರ ವಿಭೂತಿಗಳಿವು</h1>
<p class="bhashya-verse">ಮೃತ್ಯುಃ ಸರ್ವಹರಶ್ಚಾಹಮ್ ಉದ್ಭವಶ್ಚ ಭವಿಷ್ಯತಾಮ್ ।<br />ಕೀರ್ತಿಃ ಶ್ರೀರ್ವಾಕ್ಚ ನಾರೀಣಾಂ ಸ್ಮೃತಿರ್ಮೇಧಾ ಧೃತಿಃ ಕ್ಷಮಾ ॥</p>
<p class="bhashya-verse-source">ಭಗವದ್ಗೀತಾ ೧೦-೩೪</p>
<p class="bhashya-verse-meaning">ಅರ್ಜುನನೆ, ಸರ್ವಹರನಾದ ಮೃತ್ಯುವೂ, ಅಭಿವೃದ್ಧಿಶೀಲರಾದ ಅದೃಷ್ಟವಂತರಿಗೆ ಅಭ್ಯುದಯವೂ ನಾನೇ ಆಗಿರುತ್ತೇನೆ. ಸ್ತ್ರೀಯರಲ್ಲಿರುವ <strong>ಕೀರ್ತಿ</strong>, <strong>ಸಂಪತ್ತು</strong> ಮತ್ತು <strong>ವಾಕ್ಕೂ</strong> ನಾನೇ ಆಗಿರುತ್ತೇನೆ. <strong>ಸ್ಮೃತಿ</strong>, <strong>ಮೇಧಾ</strong>, <strong>ಧೃತಿ</strong>, <strong>ಕ್ಷಮಾ</strong> ಗುಣಗಳೂ ನಾನೇ ಆಗಿರುತ್ತೇನೆ.</p>
<p class="description">ರಾಜರುಗಳು ಶಕ್ತಿದೇವತೆಗಳನ್ನು ಆರಾಧಿಸಿ ಸಕಲ ಸಂಪತ್ತುಗಳನ್ನೂ ಹೊಂದುವ ಮಾಸ <strong>ಆಶ್ವಯುಜ ಮಾಸ</strong>. ಪರಮಾತ್ಮನನ್ನು ಲಕ್ಷ್ಮೀ, ಕಾಳೀ, ಗೌರೀ, ಸರಸ್ವತೀ—ಮುಂತಾದ ಸ್ತ್ರೀರೂಪಗಳಿಂದ ಪೂಜಿಸುವ ಮಾಸವಿದು. ಗೀತಾಚಾರ್ಯನ ಸಂದೇಶಗಳನ್ನೀಗ ನೋಡೋಣ.</p>
<p class="description">೧. <strong>ಕೀರ್ತಿಃ</strong> —ಪ್ರಿಯವಾದ ಸಂತೋಷಕರವಾದ ಯಶಸ್ಸು.</p>
<p class="description">೨. <strong>ಶ್ರೀಃ</strong> —ಎಲ್ಲರೂ ಬಯಸುವ, ಸುಖಹೇತುವಾದ ಸಂಪತ್ತು.</p>
<p class="description">೩. <strong>ವಾಕ್</strong> —ಎಂಥವರನ್ನೂ ಮೋಡಿಮಾಡುವಂಥ ಮಾತಿನ ವೈಭವ.</p>
<p class="description">೪. <strong>ಸ್ಮೃತಿಃ</strong> —ಅದ್ಭುತವಾದ ಸ್ಮರಣಶಕ್ತಿ.</p>
<p class="description">೫. <strong>ಮೇಧಾ</strong> —ಸೂಕ್ಷ್ಮವಿಷಯಗಳನ್ನೂ ಗ್ರಹಿಸುವ ಬುದ್ಧಿಸಾಮರ್ಥ್ಯ.</p>
<p class="description">೬. <strong>ಧೃತಿಃ</strong> —ಎಂಥ ಸಂದರ್ಭದಲ್ಲೂ ಎದೆಗುಂದದ ಧೈರ್ಯಶಕ್ತಿ.</p>
<p class="description">೭. <strong>ಕ್ಷಮಾ</strong> —ಮಾನಾಪಮಾನಗಳನ್ನು ಸಹಿಸಿಕೊಳ್ಳುವ ಶಕ್ತಿ.</p>
<p class="description">ಸ್ತ್ರೀಯರ ಈ ವಿಭೂತಿಗಳೆಲ್ಲವೂ ಭಗವಂತನೇ.</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.08">
<p class="intro-shloka">॥ ಓಂ ಕಾಮಧೇನುಸ್ವರೂಪಾಯ ವಾಸುದೇವಾಯ ನಮಃ ॥</p>
<p class="bhashya-verse">ಧೇನೂನಾಂ <strong>ಕಾರ್ತಿಕೇ ಮಾಸೇ</strong> ಪೂಜನಂ ಪುಣ್ಯವರ್ಧನಮ್ ।<br /><strong>ಕಾಮಧೇನು</strong> ಸ್ವರೂಪತ್ವಾತ್ <strong>ಗೀತಾಚಾರ್ಯಮಹಂ</strong> ಭಜೇ ॥</p>
<p class="shloka-meaning"><strong>ಕಾರ್ತಿಕಮಾಸ</strong> ದಲ್ಲಿ ಗೋವುಗಳನ್ನು ಪೂಜಿಸುವುದರಿಂದ ಪುಣ್ಯವು ಹೆಚ್ಚುತ್ತದೆ. ಏಕೆಂದರೆ ಗೋವುಗಳು <strong>ಕಾಮಧೇನು</strong> ವಿನ ಸ್ವರೂಪವೇ.</p>
<h1 class="level1-title" epub:type="title"><span class="date">೮. ಕಾರ್ತಿಕ ಮಾಸ</span><br />ಭಗವಂತನೇ ಕಾಮಧೇನು</h1>
<p class="bhashya-verse">ಆಯುಧಾನಾಮಹಂ ವಜ್ರಂ ಧೇನೂನಾಮಸ್ಮಿ ‘ಕಾಮಧುಕ್’ ।<br />ಪ್ರಜನಶ್ಚಾಸ್ಮಿ ಕಂದರ್ಪಃ ಸರ್ಪಾಣಾಮಸ್ಮಿ ವಾಸುಕಿಃ ॥</p>
<p class="bhashya-verse-source">ಭಗವದ್ಗೀತಾ ೧೦-೨೮</p>
<p class="bhashya-verse-meaning">ಆಯುಧಗಳಲ್ಲಿ ನಾನು ಇಂದ್ರನ <strong>ವಜ್ರಾಯುಧ</strong> ವಾಗಿರುತ್ತೇನೆ. ಧೇನುಗಳಲ್ಲಿ <strong>ಕಾಮಧೇನು</strong> ವಾಗಿರುತ್ತೇನೆ, ಸೃಷ್ಟಿಮಾಡುವ <strong>ಕಾಮ</strong> ವಾಗಿರುತ್ತೇನೆ, ಸರ್ಪಗಳಲ್ಲಿ ನಾನು <strong>ವಾಸುಕಿ</strong> ಯಾಗಿರುತ್ತೇನೆ.</p>
<p class="description">ತನ್ನನ್ನೇ ಭಗವಂತನಿಗೆ ಸಮರ್ಪಣೆ ಮಾಡಿಕೊಂಡ ಮಹಾನುಭಾವನಾದ <strong>ಬಲೀಂದ್ರನನ್ನು</strong> ಗೋಧೂಳಿ ಲಗ್ನದಲ್ಲಿ (ಸಾಯಂಕಾಲದಲ್ಲಿ) ಪೂಜಿಸುವ, ಬಲಿಪಾಡ್ಯಮಿಯಿಂದ ಪ್ರಾರಂಭಗೊಳ್ಳುವ ಮಾಸ, <strong>ಕಾರ್ತಿಕಮಾಸ</strong>. ದೀಪಗಳಿಂದ ಗೃಹಗಳನ್ನು ಬೆಳಗುವಂತೆ ಮಾಡುವ ಮಾಸವಿದು.</p>
<p class="description">ಗೋವುಗಳನ್ನು ಶೃಂಗರಿಸಿ, ಅಲಂಕರಿಸಿ, ಪೂಜಿಸುವ ಮಾಸವಿದು. ಗೋಪಾಲಕನಾದ ಗೀತಾಚಾರ್ಯನು <strong>ಧೇನೂನಾಮಸ್ಮಿ ಕಾಮಧುಕ್</strong>, ಧೇನುಗಳಲ್ಲಿ ನಾನು <strong>ಕಾಮಧೇನು</strong> ವಾಗಿದ್ದೇನೆ ಎಂದು ಉಪದೇಶಿಸಿರುತ್ತಾನೆ. ಸ್ವರ್ಗಲೋಕದ ಧೇನು, <strong>ಕಾಮಧೇನು</strong>. ಬ್ರಹ್ಮರ್ಷಿಗಳಾದ ವಸಿಷ್ಠಮಹರ್ಷಿಗಳ ಸಂಪತ್ತು <strong>ಕಾಮಧೇನು</strong>.</p>
<p class="description">ಈಗ ಈ <strong>ಕಾಮಧೇನು</strong> ವು ನಮ್ಮ ಈ ಭೂಲೋಕದಲ್ಲಿ ಉಪಲಭ್ಯವಿಲ್ಲದಿದ್ದರೂ, ನಮಗೆ ಲಭ್ಯವಾಗಿರುವ ಧೇನುಗಳನ್ನೆಲ್ಲ ನಾವು <strong>ಕಾಮಧೇನು</strong> ವೆಂದೇ ಭಾವಿಸೋಣ. ಈ ಗೋವುಗಳಲ್ಲಿ ಭಗವಂತನನ್ನು ಕಾಣಬೇಕು. ಗೋವುಗಳನ್ನು ತಾಯಿಯಂತೆ ಆರಾಧಿಸುತ್ತಾ <strong>ಗೋಮಾತಾ</strong> ಎಂದೇ ನಾವುಗಳು ಕರೆಯುತ್ತೇವೆಯಲ್ಲವೆ?</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.09">
<p class="intro-shloka">॥ ಓಂ ಮಾಸರಾಜಾಯ ವಾಸುದೇವಾಯ ನಮಃ ॥</p>
<p class="shloka"><strong>ಮಾರ್ಗಶೀರ್ಷ</strong> ಸ್ತು <strong>ಮಾಸೋ</strong> ಽಯಮುತ್ತಮಃ ಸಂಪ್ರಕೀರ್ತಿತಃ ।<br />ತಸ್ಮಾದ್ ವಿಭೂತಿರೇವಾಯಂ <strong>ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning">ಈ <strong>ಮಾರ್ಗಶೀರ್ಷಮಾಸವು</strong> ಅತ್ಯಂತ ಉತ್ತಮವಾದದ್ದು. ಆದ್ದರಿಂದ ಇದು ಭಗವಂತನ ವಿಭೂತಿಯೇ ಆಗಿರುತ್ತದೆ.</p>
<h1 class="level1-title" epub:type="title"><span class="date">೯. ಮಾರ್ಗಶೀರ್ಷಮಾಸ</span><br />ಮಾರ್ಗಶಿರಮಾಸದ ಮಹತ್ತ್ವ</h1>
<p class="bhashya-verse">ಬೃಹತ್ಸಾಮ ತಥಾ ಸಾಮ್ನಾಂ ಗಾಯತ್ರೀ ಛಂದಸಾಮಹಮ್ ।<br />ಮಾಸಾನಾಂ ಮಾರ್ಗಶೀರ್ಷೋಽಹಮ್ ಋತೂನಾಂ ಕುಸುಮಾಕರಃ ॥</p>
<p class="bhashya-verse-source">ಭಗವದ್ಗೀತಾ ೧೦-೩೫</p>
<p class="bhashya-verse-meaning">ಸಾಮಗಳಲ್ಲಿ ನಾನು <strong>ಬೃಹತ್ ಸಾಮವೂ</strong>, ಛಂದಸ್ಸುಗಳಲ್ಲಿ ನಾನು <strong>ಗಾಯತ್ರೀ ಛಂದಸ್ಸೂ</strong> ಆಗಿರುತ್ತೇನೆ. ಹನ್ನೆರಡು ಮಾಸಗಳಲ್ಲಿ ನಾನು <strong>ಮಾರ್ಗಶೀರ್ಷಮಾಸ</strong> ವೂ, ಆರು ಋತುಗಳ ಪೈಕಿ ನಾನು <strong>ವಸಂತ ಋತುವೂ</strong> ಆಗಿರುತ್ತೇನೆ.</p>
<p class="description">ಇದು <strong>ಮಾರ್ಗಶೀರ್ಷ</strong> ಮಾಸ, ಭಗವಂತನ ವಿಭೂತಿಮಾಸ. ಏಕೆಂದರೆ</p>
<p class="description">೧. ತ್ರಿಮೂರ್ತಿಸ್ವರೂಪರಾದ <strong>ದತ್ತಾತ್ರೇಯ ಸದ್ಗುರುಗಳ ಜಯಂತಿ</strong><br />(ಮಾರ್ಗಶೀರ್ಷ ಶುದ್ಧ ಪೂರ್ಣಿಮಾ— <strong>ದತ್ತಜಯಂತಿ</strong>)</p>
<p class="description">೨. ಪರಮೇಶ್ವರನ ಸುಪುತ್ರನಾದ <strong>ಸುಬ್ರಹ್ಮಣ್ಯನ ಜಯಂತಿ</strong><br />(ಮಾರ್ಗಶೀರ್ಷ ಶುದ್ಧ ಷಷ್ಠೀ— <strong>ಸ್ಕಂದ ಷಷ್ಠೀ</strong>)</p>
<p class="description">೩. ಶ್ರೀಕೃಷ್ಣಪರಮಾತ್ಮನ ಮಾನಸಪುತ್ರೀ <strong>ಗೀತೆಯ ಜಯಂತಿ</strong><br />(ಮಾರ್ಗಶೀರ್ಷ ಶುದ್ಧ ಏಕಾದಶೀ— <strong>ಗೀತಾಜಯಂತಿ</strong>)</p>
<p class="description">೪. ಶ್ರೀರಾಮಭಕ್ತನಾದ <strong>ಹನುಮಂತನ ಜಯಂತಿ</strong><br />(ಮಾರ್ಗಶೀರ್ಷ ಶುದ್ಧ ತ್ರಯೋದಶೀ— <strong>ಹನುಮಜ್ಜಯಂತಿ</strong>)</p>
<p class="description">೫. ಪೂಜ್ಯ ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀ <strong>ಸದ್ಗುರು ಜಯಂತಿ</strong><br />(ಮಾರ್ಗಶೀರ್ಷ ಬಹುಳ ಅಷ್ಟಮೀ— <strong>ಸದ್ಗುರು ಜಯಂತಿ</strong>)</p>
<p class="description">೬. ಗೋಂದಾವಳಿ ಶ್ರೀ ಬ್ರಹ್ಮಚೈತನ್ಯ ಸದ್ಗುರುಮಹಾರಾಜರ <strong>ಆರಾಧನೆ</strong><br />(ಮಾರ್ಗಶೀರ್ಷ ಬಹುಳ ದಶಮೀ— <strong>ಸದ್ಗುರು ಆರಾಧನೆ</strong>.</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.10">
<p class="intro-shloka">॥ ಓಂ ಸದಾತ್ಮನಿರತಾಯ ವಾಸುದೇವಾಯ ನಮಃ ॥</p>
<p class="shloka">ಶಬ್ದಾದಿವಿಷಯೇಭ್ಯಸ್ತು ಹೀಂದ್ರಿಯಾಣ್ಯುಪಸಂಹರೇತ್ ।<br /><strong>ಪುಷ್ಯಮಾಸೇ</strong> ನರೋ ಧೀಮಾನ್ <strong>ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning">ವಿವೇಕಿಯಾದ ಸಾಧಕನು <strong>ಪುಷ್ಯಮಾಸ</strong> ದಲ್ಲಿ ತನ್ನ ಇಂದ್ರಿಯಗಳನ್ನು ಶಬ್ದಾದಿವಿಷಯಗಳಿಂದ ಒಳಗಡೆಗೆ ಉಪಸಂಹಾರಮಾಡಿಕೊಳ್ಳಬೇಕು.</p>
<h1 class="level1-title" epub:type="title"><span class="date">೧೦. ಪುಷ್ಯಮಾಸ</span><br />ಒಳಕ್ಕೆ ಸರಿಯಬೇಕು</h1>
<p class="bhashya-verse">ಯದಾ ಸಂಹರತೇ ಚಾಯಂ ಕೂರ್ಮೋಽಂಗಾನೀವ ಸರ್ವಶಃ ।<br />ಇಂದ್ರಿಯಾಣೀಂದ್ರಿಯಾರ್ಥೇಭ್ಯಃ ತಸ್ಯ ಪ್ರಜ್ಞಾ ಪ್ರತಿಷ್ಠಿತಾ ॥</p>
<p class="bhashya-verse-source">ಭಗವದ್ಗೀತಾ ೨-೫೮</p>
<p class="bhashya-verse-meaning">ಆಮೆಯು ತನ್ನ ಅವಯವಗಳನ್ನು ಒಳಗಡೆಗೆ ಸರಿಸಿಕೊಳ್ಳುವಂತೆ ಯಾವ ಸಾಧಕನು ತನ್ನ ಇಂದ್ರಿಯಗಳನ್ನು ಹೊರಗಿನ ವಿಷಯಗಳಿಂದ ಸಂಪೂರ್ಣವಾಗಿ ತನ್ನೊಳಗೇ ಉಪಸಂಹಾರಮಾಡಿಕೊಳ್ಳುತ್ತಾನೆಯೋ, ಅಂಥವನ ಪ್ರಜ್ಞೆಯು ಪ್ರತಿಷ್ಠಿತವಾಗುತ್ತದೆ.</p>
<p class="description">ಇದು <strong>ಪುಷ್ಯಮಾಸ</strong>. ಈ ಮಾಸದಲ್ಲಿ ಸಾಮಾನ್ಯವಾಗಿ ಉಪನಯನ ವಿವಾಹ ಗೃಹಪ್ರವೇಶಾದಿ ಮಂಗಳಕಾರ್ಯಗಳನ್ನು ಹೆಚ್ಚಾಗಿ ಮಾಡುವುದಿಲ್ಲ. ಇದು ನಿವೃತ್ತಿಪ್ರಧಾನವಾದ ಮಾಸ. ಸಾಧಕರಿಗೆ ಈ ಮಾಸದಲ್ಲಿ ಗೀತಾಚಾರ್ಯನ ಸಂದೇಶವೇನೆಂಬುದನ್ನು ನೋಡೋಣ.</p>
<p class="description">ಸಾಧಕರು ಈ ಮಾಸದಲ್ಲಿ ಇಂದ್ರಿಯ ಚಾಪಲ್ಯವನ್ನು ಕಡಿಮೆಮಾಡಿಕೊಳ್ಳಬೇಕು. ಬಾಹ್ಯ ವ್ಯವಹಾರಗಳನ್ನು ಆದಷ್ಟೂ ಕಡಿಮೆಮಾಡಿಸಿ ಸಾಧಕರನ್ನು ಅಂತರ್ಮುಖಿಗಳನ್ನಾಗಿಸುವ ಮಾಸ, <strong>ಪುಷ್ಯಮಾಸ</strong>. ಆಮೆಯು ಸಹಜವಾಗಿ ತನ್ನ ಅಂಗಾಂಗಳನ್ನು ಒಳಮುಖವಾಗಿ ಮಾಡಿಕೊಳ್ಳುವಂತೆ ಅಧ್ಯಾತ್ಮಸಾಧಕರೂ ಇಂದ್ರಿಯಗಳನ್ನು ಒಳಮುಖವಾಗಿ ಮಾಡಿಕೊಳ್ಳುವ ಪ್ರಯತ್ನವನ್ನು ಮಾಡಬೇಕು. ಶಬ್ದಾದಿ ವಿಷಯಗಳಿಂದ ಸಾಧಕರು ಅಂತರ್ಮುಖಿಗಳಾಗಿ ಆತ್ಮಚಿಂತನೆಯನ್ನು ಮಾಡುತ್ತಿದ್ದರೆ ನಿಧಾನವಾಗಿ ಅಂಥವರು ಸ್ಥಿತಪ್ರಜ್ಞರೇ ಆಗಿಬಿಡುತ್ತಾರೆ. ಇಂದ್ರಿಯನಿಗ್ರಹದಿಂದ ಪರಮಶಾಂತಿಯು ಲಭಿಸುತ್ತದೆಯಲ್ಲವೆ?</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.11">
<p class="intro-shloka">॥ ಓಂ ಸೂರ್ಯಸೂರ್ಯಾಯ ವಾಸುದೇವಾಯ ನಮಃ ॥</p>
<p class="shloka">ವಿಜ್ಞಾನಘನರೂಪಂ ತಂ ಸೂರ್ಯಸ್ಯಾಪಿ ಪ್ರಕಾಶಕಮ್ ।<br /><strong>ಮಾಘಮಾಸೇ</strong> ಪ್ರಭಾವಂತಂ <strong>ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning">ವಿಜ್ಞಾನಘನಸ್ವರೂಪನೂ, ಸೂರ್ಯನಿಗೂ ಪ್ರಕಾಶಕನೂ ಮತ್ತು ಪ್ರಭಾವಂತನೂ ಆದ ಗೀತಾಚಾರ್ಯನನ್ನು <strong>ಮಾಘಮಾಸ</strong> ದಲ್ಲಿ ಭಜಿಸುತ್ತೇನೆ.</p>
<h1 class="level1-title" epub:type="title"><span class="date">೧೧. ಮಾಘಮಾಸ</span><br />ಮಹಾಸೂರ್ಯನಿವನು!</h1>
<p class="bhashya-verse">ನ ತದ್ಭಾಸಯತೇ ಸೂರ್ಯೋ ನ ಶಶಾಂಕೋ ನ ಪಾವಕಃ ।<br />ಯದ್ಗತ್ವಾ ನ ನಿವರ್ತಂತೇ ತದ್ಧಾಮ ಪರಮಂ ಮಮ ॥</p>
<p class="bhashya-verse-source">ಭಗವದ್ಗೀತಾ ೧೫-೬</p>
<p class="bhashya-verse-meaning">ಸೂರ್ಯನು ಯಾವುದನ್ನು ಬೆಳಗಲಾರನೋ, ಚಂದ್ರನಾಗಲೀ ಅಗ್ನಿಯಾಗಲೀ ಯಾವುದನ್ನು ಬೆಳಗಲಾರರೋ, ಯಾವ ಪದವನ್ನು ಹೊಂದಿದರೆ ಅಲ್ಲಿಂದ ಪುನಃ ಸಂಸಾರಚಕ್ರಕ್ಕೆ ಬಂದು ಸಿಕ್ಕಿಕೊಳ್ಳುವುದಿಲ್ಲವೋ, ಅದೇ ನನ್ನ ಪರಮವಾದ ಸ್ಥಾನವು.</p>
<p class="description">ಸೂರ್ಯೋಪಾಸನೆಯಿಂದ ಸಕಲ ರೋಗ, ಪಾಪಗಳನ್ನೂ ನಾಶಮಾಡಿಕೊಳ್ಳುವ ಮಾಸ <strong>ಮಾಘಮಾಸ</strong>. <strong>ಮಾ ಅಘ್</strong> ಅ ಎಂದರೆ ಪಾಪವು ಬೇಡ. ಮಾಘಮಾಸದ ಭಾನುವಾರಗಳಂದು ಸೂರ್ಯನಮಸ್ಕಾರದಿಂದ ಆರೋಗ್ಯವು ಲಭಿಸುತ್ತದೆ. <strong>ಆರೋಗ್ಯಂ ಭಾಸ್ಕರಾದ್ ಇಚ್ಛೇತ್</strong>. ಗಂಗಾದಿ ಪವಿತ್ರ ತೀರ್ಥಗಳಲ್ಲಿ ಸ್ನಾನಮಾಡಿದರೆ ಸರ್ವಪಾಪನಾಶಕ ಮಾಸವಿದು. ಈ ಮಾಸದಲ್ಲಿ ಗೀತಾಚಾರ್ಯನ ಸಂದೇಶವನ್ನು ನೋಡೋಣ.</p>
<p class="description">ಇಡೀ ಪ್ರಪಂಚವನ್ನೇ ಬೆಳಗುತ್ತಿದ್ದರೂ ಸೂರ್ಯನು ತನ್ನ ಪ್ರತ್ಯಗಾತ್ಮನನ್ನು ಮಾತ್ರ ತಾನು ಬೆಳಗಲಾರನು. ಸೂರ್ಯನಿಗೂ ಬೆಳಗುವ ಶಕ್ತಿ ಸಾಮರ್ಥ್ಯಗಳನ್ನು ಕೊಟ್ಟಿರುವವನೇ ಪರಮಾತ್ಮನು. <strong>ತಮೇವ ಭಾಂತಮ್ ಅನುಭಾತಿ ಸರ್ವಂ ತಸ್ಯ</strong> <strong>ಭಾಸಾ ಸರ್ವಮಿದಂ ವಿಭಾತಿ</strong>. ಸೂರ್ಯನಿಗೂ ಸೂರ್ಯನಾಗಿರುವಂಥ, ಎಲ್ಲ ಬೆಳಕುಗಳಿಗೂ ಮೂಲ ಪ್ರಕಾಶವಾಗಿರುವಂಥ ಪರಮಾತ್ಮನೇ ಶ್ರೀಕೃಷ್ಣನಾಗಿದ್ದಾನೆ ಎಂದು ಈ ಮಾಘಮಾಸದಲ್ಲಿ ಭಾವಿಸಬೇಕು.</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
<section class="level1 numbered" epub:type="chapter" role="doc-chapter" id="id-000d.04.12">
<p class="intro-shloka">॥ ಓಂ ಪರಮಾನಂದಾಯ ವಾಸುದೇವಾಯ ನಮಃ ॥</p>
<p class="bhashya-verse">ಕರ್ಮಣಾ ಬಧ್ಯತೇ ಜಂತುಃ ಬ್ರಹ್ಮಜ್ಞಾನೇನ ಮುಚ್ಯತೇ ।<br /><strong>ಫಾಲ್ಗುಣೇ</strong> ಚಿಂತಯೇ <strong>ನ್ಮಾಸೇ ಗೀತಾಚಾರ್ಯಮಹಂ ಭಜೇ</strong> ॥</p>
<p class="shloka-meaning">ಕರ್ಮದಿಂದ ಮನುಷ್ಯನು ಬದ್ಧನಾಗುತ್ತಾನೆ, ಬ್ರಹ್ಮಜ್ಞಾನದಿಂದ ಮುಕ್ತನಾಗುತ್ತಾನೆ ಎಂದು <strong>ಫಾಲ್ಗುಣ ಮಾಸ</strong> ದಲ್ಲಿ ಚಿಂತಿಸಬೇಕು.</p>
<h1 class="level1-title" epub:type="title"><span class="date">೧೨. ಫಾಲ್ಗುಣಮಾಸ</span><br />ಬ್ರಹ್ಮಜ್ಞಾನಿಗೆ ಜನ್ಮಾಂತರವಿಲ್ಲ</h1>
<p class="bhashya-verse">ಅನಿಷ್ಟಮಿಷ್ಟಂ ಮಿಶ್ರಂ ಚ ತ್ರಿವಿಧಂ ಕರ್ಮಣಃ ಫಲಮ್ ।<br />ಭವತ್ಯತ್ಯಾಗಿನಾಂ ಪ್ರೇತ್ಯ ನ ತು ಸಂನ್ಯಾಸಿನಾಂ ಕ್ವಚಿತ್ ॥</p>
<p class="bhashya-verse-source">ಭಗವದ್ಗೀತಾ ೧೮-೧೨</p>
<p class="bhashya-verse-meaning">ಸಂನ್ಯಾಸಿಗಳಲ್ಲದ ಅಜ್ಞರಿಗೆ—ಅನಿಷ್ಟಫಲ, ಇಷ್ಟಫಲ ಮತ್ತು ಮಿಶ್ರಫಲಗಳೆಂದು—ಕರ್ಮಫಲಗಳು ಮೂರು ರೀತಿಯಾಗಿ ಆಗುತ್ತವೆ. ಈ ಫಲಗಳೆಲ್ಲವೂ ಮರಣಾನಂತರ ಉಂಟಾಗುತ್ತವೆ. ಆದರೆ ಆತ್ಮಜ್ಞಾನಿಗಳಾದ ಸಂನ್ಯಾಸಿಗಳಿಗೆ ಮಾತ್ರ ಇಂಥ ಕರ್ಮಫಲಗಳು ಇರುವುದೇ ಇಲ್ಲ.</p>
<p class="description">ಅಜ್ಞಾನಿಗಳು ಮಾಡುವ ಕರ್ಮಗಳಿಗೆ ಇಷ್ಟಫಲ (ದೇವತಾಜನ್ಮ), ಅನಿಷ್ಟಫಲ (ಆಸುರಜನ್ಮ), ಮತ್ತು ಮಿಶ್ರಫಲ (ಮಾನವಜನ್ಮ)ಗಳು ಉಂಟಾಗುತ್ತವೆ. ಆದರೆ ಆತ್ಮಜ್ಞಾನಿಗಳಿಗೆ ಕರ್ಮಗಳೆಲ್ಲವೂ ಜ್ಞಾನಾಗ್ನಿ ಯಿಂದ ಸುಟ್ಟು ಬೂದಿಯಾಗಿರುವುದರಿಂದ ಜನ್ಮಾಂತರವಾಗಲೀ ದೇಹಾಂತರವಾಗಲೀ ಸಂಭವಿಸಲಾರದು.</p>
<p class="description">ಸದ್ಗುರುಗಳ ಉಪದೇಶಾಮೃತವಾಣಿಯಿಂದ ಆತ್ಮಜ್ಞಾನಿಯಾಗಿ ಬಿಟ್ಟರೆ ಅಂಥವನಿಗೆ ಈ ಜನ್ಮದಲ್ಲಿಯೇ ಮುಕ್ತಿಯು ದೊರಕಿಬಿಡುತ್ತದೆ. <strong>ಬ್ರಹ್ಮೈವ ಸನ್ ಬ್ರಹ್ಮಾಪ್ಯೇತಿ</strong>. ಬ್ರಹ್ಮಜ್ಞಾನಿಯು ಬ್ರಹ್ಮವೇ ಆಗಿಬಿಡುತ್ತಾನೆ. ಸಕಲ ವೇದ, ಶಾಸ್ತ್ರ, ಉಪನಿಷತ್ ಪುರಾಣಗಳ ಸಾರವೇ ಬ್ರಹ್ಮವಿದ್ಯೆ. ಸಕಲ ಸಾಧನಗಳ ಗುರಿಯೇ ಬ್ರಹ್ಮವಿದ್ಯೆ. ಮಾನವಜನ್ಮದ ಹೆಗ್ಗುರಿಯೇ ಬ್ರಹ್ಮವಿದ್ಯೆ. ಬ್ರಹ್ಮವಿದ್ಯೆಯಿಂದ ಮಾನವನು ಕೃತಕೃತ್ಯನಾಗಿ ಬಿಡುತ್ತಾನೆ. <strong>ಬ್ರಹ್ಮಜ್ಞಾನಿಗೆ ಜನ್ಮಾಂತರವಿಲ್ಲ</strong>. ಗೀತಾಚಾರ್ಯನ ಸಂದೇಶಗಳನ್ನು ಶ್ರವಣಮಾಡಿ ನಾವುಗಳೂ ಜೀವನ್ಮುಕ್ತರಾಗೋಣ.</p>
<p class="shanti">॥ ಓಂ ತತ್ ಸತ್ ಶ್ರೀಕೃಷ್ಣಾರ್ಪಣಮಸ್ತು । ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
</section>
</body>
</html>

