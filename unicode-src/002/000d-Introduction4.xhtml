<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶಾಂಕರ ಸಂವತ್ಸರ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000d.04">
		<h1 class="level1-title" epub:type="title">‘ಪ್ರಸ್ಥಾನತ್ರಯ ಶಾಂಕರಭಾಷ್ಯ’ ಗಳ ಪರಿಚಯ</h1>
		<p>‘ಪ್ರಸ್ಥಾನ’ ವೆಂದರೆ ಮಾರ್ಗ, ‘ತ್ರಯ’ ವೆಂದರೆ ಮೂರು. ‘ಪ್ರಸ್ಥಾನತ್ರಯ’ ವೆಂದರೆ ಮೋಕ್ಷಪ್ರಾಪ್ತಿಗೆ ಮೂರು ಮಾರ್ಗಗಳು—ಎಂದರ್ಥ.</p>
		<p><strong>೧. ‘ಶ್ರುತಿಪ್ರಸ್ಥಾನ’ — ‘ಉಪನಿಷತ್ ಪ್ರಸ್ಥಾನ' :</strong> ವೇದಗಳ ಕಡೆಯ ಭಾಗವಾದ ಉಪನಿಷತ್ತುಗಳನ್ನು ‘ಶ್ರುತಿಪ್ರಸ್ಥಾನ’ ವೆಂದು ಕರೆಯುತ್ತಾರೆ. ಈಶ, ಕೇನ, ಕಾಠಕ, ಪ್ರಶ್ನ, ಮುಂಡಕ, ಮಾಂಡೂಕ್ಯ, ತೈತ್ತಿರೀಯ, ಐತರೇಯ, ಛಾಂದೋಗ್ಯ ಮತ್ತು ಬೃಹದಾರಣ್ಯಕಗಳೆಂಬ ಹತ್ತು ಪ್ರಧಾನವಾದ ಉಪನಿಷತ್ತುಗಳಿಗೆ ಮಾತ್ರ ಶ್ರೀಶಂಕರರು ತಮ್ಮ ಭಾಷ್ಯವನ್ನು ಬರೆದಿರುತ್ತಾರೆ. ಶ್ರುತಿಗಳ ಸಿದ್ಧಾಂತವನ್ನು ಪ್ರತಿಪಾದಿಸಿರುವುದರಿಂದ ಈ ವೇದಾಂತಗಳಿಗೆ ‘<strong>ಸಿದ್ಧಾಂತಪ್ರಸ್ಥಾನ</strong>’ ಎಂದೂ ಹೆಸರಾಗಿದೆ.</p>
		<p><strong>೨. ‘ಸ್ಮೃತಿಪ್ರಸ್ಥಾನ’ — ‘ಗೀತಾಪ್ರಸ್ಥಾನ' :</strong> ಭಗವಾನ್ ವೇದವ್ಯಾಸರ ಮಹಾಪ್ರಾಸಾದಿಕಪವಿತ್ರವಾದ ಗ್ರಂಥ, ‘ಶ್ರೀಮನ್ಮಹಾಭಾರತ’. ‘ಪಂಚಮವೇದ’ ವೆಂದೇ ಪ್ರಸಿದ್ಧವಾಗಿರುವ ‘ಶ್ರೀಮನ್ಮಹಾಭಾರತ’ ದ ‘ಪಂಚರತ್ನ’ ಗಳಲ್ಲಿ ಭಗವದ್ಗೀತೆಯು ಮೊಟ್ಟಮೊದಲನೆಯದಾಗಿದೆ. ಭಗವದ್ಗೀತೆಯಲ್ಲಿ ಬಹಿರಂಗಸಾಧನ, ಸಹಕಾರಿಸಾಧನ, ಅಂತರಂಗಸಾಧನಗಳನ್ನು ವಿಸ್ತಾರ ವಾಗಿ ತಿಳಿಸಿರುವುದರಿಂದ ಇದಕ್ಕೆ ‘<strong>ಸಾಧನಪ್ರಸ್ಥಾನ</strong>’ ವೆಂದೂ ಹೆಸರು.</p>
		<p><strong>೩. ‘ನ್ಯಾಯಪ್ರಸ್ಥಾನ’ — ‘ಬ್ರಹ್ಮಸೂತ್ರಪ್ರಸ್ಥಾನ' :</strong> ಭಗವಾನ್ ಬಾದರಾಯಣರು ಬರೆದಿರುವ ‘ವೇದಾಂತಮೀಮಾಂಸಾ’ ಸೂತ್ರಗಳನ್ನು ‘ವೇದಾಂತನ್ಯಾಯಪ್ರಸ್ಥಾನ’ ವೆಂದು ಕರೆಯುತ್ತಾರೆ. ವೇದಾಂತವಾಕ್ಯಗಳ ತಾತ್ಪರ್ಯವನ್ನು ಶ್ರುತಿಯುಕ್ತಿ ಅನುಭವಗಳ ಆಧಾರದಿಂದ ಈ ‘ಪ್ರಸ್ಥಾನ’ ದಲ್ಲಿ ನಿರ್ಣಯಿಸಲಾಗಿರುತ್ತದೆ. ‘ಶಾರೀರಕಮೀಮಾಂಸಾದರ್ಶನ’ ವೆಂದೂ ಇದನ್ನು ಕರೆಯುತ್ತಾರೆ. ‘ಉತ್ತರಮೀಮಾಂಸಾದರ್ಶನ’ ವೆಂದೂ ಇದಕ್ಕೇ ಹೆಸರು. ಇದರಲ್ಲಿ <strong>ಸಮನ್ವಯಾಧ್ಯಾಯ</strong>, <strong>ಅವಿರೋಧಾಧ್ಯಾಯ</strong>, <strong>ಸಾಧನಾಧ್ಯಾಯ</strong> ಮತ್ತು <strong>ಫಲಾಧ್ಯಾಯ</strong> ಗಳೆಂದು ನಾಲ್ಕು <strong>ಅಧ್ಯಾಯಗಳೂ</strong>, ಹದಿನಾರು <strong>ಪಾದಗಳೂ</strong>, ಒಂದುನೂರ ತೊಂಭತ್ತೊಂದು <strong>ಅಧಿಕರಣಗಳೂ</strong> ಮತ್ತು ಐದುನೂರ ಐವತ್ತೈದು <strong>ಸೂತ್ರಗಳೂ</strong> ಇರುತ್ತವೆ.</p>
		<p>ಈ ‘ಪ್ರಸ್ಥಾನತ್ರಯಶಾಂಕರಭಾಷ್ಯ’ ವೆಂಬ ಕ್ಷೀರಸಮುದ್ರದಿಂದ ಆರಿಸಿರುವ ಅಮೃತಬಿಂದುಗಳೇ ಈ ‘<strong>ಶಾಂಕರ ಸಂವತ್ಸರ</strong>’ ಗ್ರಂಥ.</p>
	</section>
</body>
</html>

