<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶಾಂತಿಮಂತ್ರ ಗಳು</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000b.1">
		<h1 class="level1-title" epub:type="title">ಶಾಂತಿಮಂತ್ರಗಳು</h1>
		<p><strong>ಶಾಂತಿಮಂತ್ರಗಳು</strong> ಭಾರತೀಯ <strong>ಹಿಂದೂ ಸನಾತನ ವೈದಿಕ ಸಂಸ್ಕೃತಿಯಲ್ಲಿ ಶಾಂತಿಮಂತ್ರ</strong> ಗಳಿಗೆ ವಿಶಿಷ್ಟವಾದ ಸ್ಥಾನವಿರುತ್ತದೆ. ಪ್ರತಿಯೊಂದು ಮಂಗಳಕಾರ್ಯಕ್ರಮದಲ್ಲಿಯೂ <strong>ಶಾಂತಿಮಂತ್ರ</strong> ವನ್ನು ಪಠಿಸುವ ಸಂಪ್ರದಾಯವು ನಮ್ಮಲ್ಲಿ ಇಂದಿಗೂ ಇದೆ. <strong>ಓಂ ಶಾಂತಿಃ ಶಾಂತಿಃ ಶಾಂತಿಃ</strong> —ಎಂದು ಪ್ರಣವಪೂರ್ವಕವಾಗಿ ಮೂರು ಬಾರಿ <strong>ಶಾಂತಿಃ</strong> ಎಂಬುದನ್ನು ಹೇಳಿದರೆ ಶಾಂತಿಯು, ಸುಖವು, ಸಂತೋಷವು, ಆನಂದವು, ಹರ್ಷವು ಹಾಗೂ ತೃಪ್ತಿಗಳು ಸ್ಥಿರವಾಗಿ ನೆಲೆಗೊಳ್ಳುತ್ತವೆ.</p>
		<p>ವೇದಗಳ ಹಾಗೂ ವೇದಾಂತಗಳ ಅಧ್ಯಯನದ ಪ್ರಾರಂಭದಲ್ಲಿಯೂ ಮತ್ತು ಸಮಾಪ್ತಿಯಲ್ಲಿಯೂ ಈ ಶಾಂತಿಮಂತ್ರಗಳನ್ನು ಗಟ್ಟಿಯಾಗಿ ಹೇಳುವ ಸತ್ ಸಂಪ್ರದಾಯವು ನಮ್ಮದು. ಈ ಶಾಂತಿಮಂತ್ರಗಳನ್ನು ಗಟ್ಟಿಯಾಗಿ ಪಾರಾಯಣಮಾಡುವುದೇ ಒಂದು ಆನಂದ. ಈ ಶಾಂತಿಮಂತ್ರಗಳನ್ನು ಕೇಳುವುದೇ ಆನಂದ. ಇನ್ನು ಈ ಶಾಂತಿಮಂತ್ರಗಳ ಅರ್ಥಾನುಸಂಧಾನವನ್ನು ಮಾಡಿದರಂತೂ ನಿಜಕ್ಕೂ ಇದರಿಂದ ಪರಮಾನಂದವೇ ಪ್ರಾಪ್ತವಾಗುತ್ತದೆ!</p>
		<p>ಅಧ್ಯಾತ್ಮಸಾಧಕರು, ಮುಮುಕ್ಷುಗಳು, ಯತಿಗಳು ಹಾಗೂ ಉಪರತಿಪ್ರಿಯರಾದ ಶಾಂತರಾದ ಸಂನ್ಯಾಸಿಗಳು–ಇವರೆಲ್ಲರಿಗೂ ಈ <strong>ಶಾಂತಿಮಂತ್ರಗಳು</strong> ಸದಾ ಪಾರಾಯಣಕ್ಕೂ ಜಪಕ್ಕೂ ಅವಶ್ಯವಾಗಿ ಬೇಕಾಗಿರುತ್ತವೆ. ಈ ಶಾಂತಿಮಂತ್ರಗಳ ನಿತ್ಯಪಾರಾಯಣದಿಂದ ಚಿತ್ತಶುದ್ಧಿಯುಂಟಾಗಿ, ಅದರಿಂದ ನಿತ್ಯಶಾಂತಿ, ನಿತ್ಯ ಸಂತೋಷ, ನಿತ್ಯ ತೃಪ್ತಿಗಳು ಉಂಟಾಗುವುದರಲ್ಲಿ ಸಂಶಯವಿಲ್ಲ.</p>
		<p>ಈ ಶಾಂತಿಮಂತ್ರಗಳನ್ನು ಒಬ್ಬಂಟಿಗರಾಗಿಯೂ ಸಾಮೂಹಿಕವಾಗಿಯೂ ಪಾರಾಯಣಮಾಡಬಹುದು. <strong>ಓಂ ಶಾಂತಿಃ ಶಾಂತಿಃ ಶಾಂತಿಃ</strong> —ಎಂದು ಮೂರು ಬಾರಿ ಉಚ್ಚರಿಸುವುದರಿಂದ ಆಧ್ಯಾತ್ಮಿಕ, ಆಧಿಭೌತಿಕ ಹಾಗೂ ಆಧಿದೈವಿಕ ತಾಪತ್ರಯಗಳು ಪರಿಹಾರವಾಗುತ್ತವೆ. ಶಾಂತಿಮಂತ್ರಗಳ ಪಾರಾಯಣದಿಂದ ಗುರುದೇವತಾನುಗ್ರಹವು ಲಭಿಸಿ, ಆಯುರಾರೋಗ್ಯಾದಿ ಸಕಲಸಂಪತ್ತುಗಳೂ ದೊರಕಿ, ಚಿತ್ತಶುದ್ಧಿಯೂ ಉಂಟಾಗಿ, ಮುಮುಕ್ಷುತ್ವವೂ ಲಭಿಸಿ, ಕೊನೆಗೆ ಬ್ರಹ್ಮಾತ್ಮಜ್ಞಾನವೂ ಉಂಟಾಗಿ ಅದರಿಂದ ಜೀವನ್ಮುಕ್ತಿಯೂ ಲಭಿಸುತ್ತದೆ.</p>
		<p class="text-center"><strong>॥ ಓಂ ಶಾಂತಿಃ ಶಾಂತಿಃ ಶಾಂತಿಃಖ್</strong></p>
		<p class="text-center"><strong>॥ ನಮೋ ನಮಃ ಸದ್ಗುರುಪಾದುಕಾಭ್ಯಾಮ್ ॥</strong></p>
		<p>ತಾ ॥ 28-9-2010, ಶನಿವಾರ<br />
			#127, “ಸೀತಾ-ಪ್ರೀತಿ”, ಬಾಲಾಜಿ ರಸ್ತೆ<br />
			ಕೆ. ಆರ್. ಆಸ್ಪತ್ರೆ ರಸ್ತೆ, ಉತ್ತರಹಳ್ಳಿ ಮುಖ್ಯರಸ್ತೆ<br />
			ಸುಬ್ರಹ್ಮಣ್ಯಪುರ ಪೋಸ್ಟ್, ಬೆಂಗಳೂರು - 560061
			<span class="quote-author">ಮಹಾಮಹೋಪಾಧ್ಯಾಯ ವಿದ್ವಾನ್</span><br />
			<strong>ಕೆ. ಜಿ. ಸುಬ್ರಾಯಶರ್ಮಾ</strong><br />
			080-2639 6786, 98862 81622</p>
		</section>
		<section class="level1 numbered" epub:type="chapter" role="doc-chapter" id="id-000b.2">
			<h1 class="level1-title" epub:type="title">ಲೇಖಕನ ನಾಲ್ಕು ನುಡಿಗಳು</h1>
			<p>ನನಗೆ ಆರಾಧ್ಯದೇವತೆಯೂ, ನನ್ನ ಸರ್ವಸ್ವವೂ ಆಗಿರುವ ನನ್ನ ಪ್ರೀತಿಯ ಸದ್ಗುರುಗಳಾದ ಪರಮಪೂಜ್ಯ ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀಮಹಾಸ್ವಾಮಿಗಳವರು ನನಗೆ ಪ್ರತಿದಿನವೂ ಶಾಂಕರಭಾಷ್ಯ ಪಾಠಗಳನ್ನು ಮಾಡುವಾಗ ಈ ಶಾಂತಿಮಂತ್ರಗಳನ್ನು ನನಗೆ ಹೇಳಿಕೊಟ್ಟು ನನ್ನಿಂದ ಹೇಳಿಸಿ ಗಟ್ಟಿಮಾಡಿಸುತ್ತಿದ್ದರು. ಈ ಶಾಂತಿಮಂತ್ರಗಳಿಗೆ ಅರ್ಥ, ತಾತ್ಪರ್ಯವನ್ನೂ ತಾವೇ ಹೇಳಿ ನನ್ನಿಂದ ಬರೆಸುತ್ತಿದ್ದರು. ಆ ದಿನಗಳ, ಆ ಪಾಠಪ್ರವಚನಗಳ, ಸದ್ಗುರುಗಳ ಆ ಕೃಪಾ ವರ್ಷದ, ಆ ಆನಂದದ ರಸಘಳಿಗೆಗಳು ಈಗಲೂ ನನ್ನ ಕಣ್ಣು ಕಿವಿ ಮನಗಳಲ್ಲಿ ಶಾಶ್ವತವಾಗಿ ಉಳಿದುಕೊಂಡುಬಿಟ್ಟಿರುತ್ತವೆ! ಸದ್ಗುರುಗಳ ಆ ಮಂಗಳ ಧ್ವನಿಗಳನ್ನು ನೆನಪಿಸಿಕೊಂಡ ಕೂಡಲೇ ಈಗಲೂ ನನಗೆ ರೋಮಾಂಚನವಾಗುತ್ತದೆ!</p>
			<p>ಅಧ್ಯಾತ್ಮಸಾಧಕರಿಗೂ ಯತಿಗಳಿಗೂ ಹೆಚ್ಚು ಉಪಯೋಗವಾಗುವಂಥ ಈ <strong>ದಶಶಾಂತಿಮಂತ್ರ</strong> ಗಳನ್ನೂ ಅವುಗಳ ಪದಚ್ಛೇದ, ಅನ್ವಯಾರ್ಥ, ವಿವರಣೆಗಳನ್ನೂ ಸದ್ಗುರುಗಳು ನನಗೆ ತಿಳಿಸಿರುವಂತೆ ಇಲ್ಲಿ ಕೊಡಲಾಗಿದೆ. ಶಾಂತಿಮಂತ್ರಗಳೆಂದು ಪ್ರಸಿದ್ಧವಾದ ಅನೇಕ ಮಂತ್ರಗಳಿದ್ದರೂ ಸಾಂಪ್ರದಾಯಿಕ ವಾಗಿರುವ <strong>ದಶಶಾಂತಿಮಂತ್ರ</strong> ಗಳನ್ನು ಮಾತ್ರ ಕೊಡಲಾಗಿದೆ.</p>
			<p class="verse">ಶಂ ನೋ-ಸಹ-ಯಶ್ಛಾ-ಹಂ ವೃಕ್ಷ-ಪೂರ್ಣಮದಾಪ್ಯಯಃ ।<br />ವಾಙ-ಭದ್ರಂ ನೋ-ಭದ್ರಂ-ಯೋ ಬ್ರಹ್ಮಾ-ನ-ವಿಶ್ವಮಿತ್ಯಪಿ ॥</p>
			<p>೧. ಶಂ ನೋ ಮಿತ್ರಃ ೨. ಸಹ ನಾವವತು ೩. ಯಶ್ಛಂದಸಾಮೃಷಭೋ ೪. ಅಹಂ ವೃಕ್ಷಸ್ಯ ೫. ಪೂರ್ಣಮದಃ ೬. ಆಪ್ಯಾಯಂತು ೭. ವಾಙ ಮನಸಿ ೮. ಭದ್ರಂ ನೋ ಅಪಿವಾತಯ ೯. ಭದ್ರಂ ಕರ್ಣೇಭಿಃ ೧೦. ಯೋ ಬ್ರಹ್ಮಾಣಂ ೧೧. ನಮೋ ಬ್ರಹ್ಮಾದಿಭ್ಯೋ ೧೨. ವಿಶ್ವಂ ದರ್ಪಣದೃಶ್ಯಮಾನನಗರೀ.</p>
			<p>ಆಶೀರ್ವದಿಸಿರುವ ಪೂಜ್ಯ ಸದಾನಂದಗಿರಿ ಸ್ವಾಮೀಜಿಯವರಿಗೂ, ಪ್ರೂಫನ್ನು ನೋಡಿ, ತಿದ್ದಿ ಸಹಕರಿಸಿರುವ ಗುರುಭಕ್ತರಿಗೂ, ಮುನ್ನುಡಿ ಬರೆದಿರುವ ಪ್ರೊ ॥ ಟಿ. ಅಶ್ವತ್ಥನಾರಾಯಣರಾಯರಿಗೂ, ವಿದ್ವಾನ್ ಮತ್ತೂರು ಅಶ್ವತ್ಥನಾರಾಯಣ ಅವಧಾನಿಗಳಿಗೂ, ಅಂದವಾಗಿ ಮುದ್ರಿಸಿಕೊಟ್ಟಿರುವ ಸದ್ಗುರುಭಕ್ತರಾದ ಶ್ರೀ ಬಿ. ಎನ್. ನಟರಾಜ್ ರವರಿಗೂ ನನ್ನ ಕೃತಜ್ಞತಾ ಪ್ರಣಾಮಗಳು.</p>
			<p>ಗ್ರಂಥರಚನೆಗೆ ಸಂಪೂರ್ಣ ಸಹಕಾರವನ್ನು ನೀಡುತ್ತಿರುವ ನನ್ನ ಪ್ರಿಯ ಧರ್ಮಪತ್ನಿ ಚಿ ॥ ಸೌ ॥ ಹ ॥ ಕುಂ ॥ ಶೋ ॥ ರಾಜೇಶ್ವರೀ ಶರ್ಮಾ ಹಾಗೂ ಪ್ರಿಯ ಕುವರಿಯರಾದ ಚಿ ॥ ಸೀತಾ ಮತ್ತು ಚಿ ॥ ಪ್ರೀತಿಯರಿಗೂ ನನ್ನ ಕೃತಜ್ಞತೆಗಳು. ಸರ್ವರಿಗೂ ಮಂಗಳವಾಗಲಿ. <strong>॥ ಓಂ ಶಾಂತಿಃ ಶಾಂತಿಃ ಶಾಂತಿಃಖ್</strong></p>
			<p>ತಾ ॥ <span class="en">30-9-2010</span></p>
			<p class="text-right">ವಿದ್ವಾನ್ ಕೆ. ಜಿ. ಸುಬ್ರಾಯಶರ್ಮಾ</p>
		</section>
		<section class="level1 numbered" epub:type="chapter" role="doc-chapter" id="id-000b.3">
			<h1 class="level1-title" epub:type="title">“ತಾಪತ್ರಯ” ಪರಿಹಾರಕ್ಕಾಗಿ “ಶಾಂತಿತ್ರಯ”</h1>
			<p>ಮಾನವನು ಎಷ್ಟೇ ಬುದ್ಧಿವಂತನಾದರೂ ಪ್ರಕೃತಿಗೆ ಅಧೀನನಾಗಿಯೇ ಬಾಳಬೇಕು. ಎಂಥಾ ಶ್ರೀಮಂತನೇ ಆಗಿದ್ದರೂ, ಮಹಾರಾಜನೇ ಆಗಿದ್ದರೂ, ಅಂಥವನ ಜೀವನದಲ್ಲೂ ಅವನಿಗೆ ಇಷ್ಟವಾಗದ, ಪ್ರಿಯವಲ್ಲದ ಕೆಲವು ಘಟನೆಗಳು ನಡೆಯುತ್ತವೆ. ಇವುಗಳಿಂದ ಮಾನವನ ಮನಸ್ಸಿನ ಶಾಂತಿಗೆ ಅಡ್ಡಿಯಾಗಿಬಿಡುತ್ತದೆ. ಈ ಅನಿಷ್ಟ ಘಟನೆಗಳು ಎಂಥಾ ಮಾನವನನ್ನೂ ಸುಡುತ್ತವೆ. ಇವುಗಳನ್ನು ಮಾನವನು ತನ್ನ ಪರಿಚ್ಛಿನ್ನ ಸಾಮರ್ಥ್ಯದಿಂದ ಪರಿಹರಿಸಿಕೊಳ್ಳಲಾರನು. ಶರೀರಕ್ಕೂ, ಇಂದ್ರಿಯಗಳಿಗೂ, ಮನೋಬುದ್ಧಿ ಪ್ರಾಣಗಳಿಗೂ, ಮಾನಸಿಕ ಶಾಂತಿಗೂ ಈ ಘಟನಾವಳಿಗಳಿಂದ ಸಾಕಷ್ಟು ಪೆಟ್ಟುಗಳು, ಏಟುಗಳು ಬೀಳುತ್ತವೆ. ಇವುಗಳಿಗೆ <strong>ತಾಪಗಳು</strong> —ಎಂದು ಹೆಸರು. <strong>ತಪಂತಿ ಇತಿ ತಾಪಾಃ</strong>.</p>
			<p>ಇಂಥ ತಾಪಗಳನ್ನು ಆಧ್ಯಾತ್ಮಿಕ, ಆಧಿಭೌತಿಕ ಮತ್ತು ಆಧಿದೈವಿಕ—ಎಂದು ಮೂರು ಭಾಗವಾಗಿ ಮಾಡಿರುತ್ತಾರೆ. ಮಾನವರ ದೇಹದೊಳಗೇ ಇದ್ದುಕೊಂಡು ಮಾನವರನ್ನು ಸುಡುವ ತಾಪಗಳೇ <strong>ಆಧ್ಯಾತ್ಮಿಕ ತಾಪಗಳು</strong>. ಆಧಿ ವ್ಯಾಧಿ, ಭಯ, ಚಿಂತೆ ಮುಂತಾದ ದುಃಖಗಳು <strong>ಆಧ್ಯಾತ್ಮಿಕ ತಾಪ</strong> ಗಳು. ಪಂಚಭೂತಗಳಿಂದ ಉಂಟಾಗುವ ಸುಂಟರಗಾಳಿ, ಅತಿವೃಷ್ಟಿ, ಅಗ್ನಿದುರಂತ, ಭೂಕಂಪ, ಜಲಪ್ರಳಯಾದಿಗಳು <strong>ಆಧಿಭೌತಿಕ ತಾಪಗಳು</strong>. ಇನ್ನು ದೇವತೆಗಳಿಂದ, ಗ್ರಹಗಳಿಂದ ಆಗಬಹುದಾದ ಅರಿಷ್ಟಗಳೇ <strong>ಆಧಿದೈವಿಕ ತಾಪಗಳು</strong>. ಇವೇ <strong>ತಾಪತ್ರಯ</strong> ಗಳು.</p>
			<p>ಮಾನವರ ಸ್ವಪ್ರಯತ್ನಮಾತ್ರದಿಂದ ಈ <strong>ತಾಪತ್ರಯ</strong> ಗಳು ಪರಿಹಾರವಾಗಲಾರವು. ಈ <strong>ತಾಪತ್ರಯಪರಿಹಾರ</strong> ಕ್ಕಾಗಿಯೇ ವೇದಗಳಲ್ಲಿ <strong>ಶಾಂತಿಮಂತ್ರಗಳು</strong> ಹೊರಟಿರುತ್ತವೆ. <strong>ಓಂ ಶಾಂತಿಃ ಶಾಂತಿಃ ಶಾಂತಿಃ</strong> ಎಂಬೀ <strong>ಶಾಂತಿತ್ರಯ</strong> ಗಳು ಮಾನವರ <strong>ತಾಪತ್ರಯ</strong> ಗಳನ್ನು ದೂರಮಾಡುವುದರಲ್ಲಿ ಸಂಶಯವಿಲ್ಲ.</p>
			<p>ನನ್ನ ಆತ್ಮೀಯ ಪ್ರಿಯ ಸನ್ಮಿತ್ರರಾದ ಮಹಾಮಹೋಪಾಧ್ಯಾಯ ವಿದ್ವಾನ್ ಕೆ. ಜಿ. ಸುಬ್ರಾಯಶರ್ಮರು ಈ ಗ್ರಂಥದಲ್ಲಿ ಹತ್ತು ಶಾಂತಿಮಂತ್ರಗಳಿಗೆ ವಿವರಣೆಯನ್ನು ಸಂಪ್ರದಾಯಕ್ರಮದಿಂದ ತಿಳಿಸಿದ್ದಾರೆ. <strong> <span class="en">16</span> ವರ್ಷಗಳು ಸದ್ಗುರುಗಳ ಅಖಂಡಸೇವೆಯನ್ನು ಮಾಡಿ ಅನ್ವರ್ಥ ಸದ್ಗುರುಭಕ್ತರಾಗಿರುವ ಶ್ರೀಶರ್ಮರು ವೇದಾಂತ ಪ್ರವಚನ ಲೇಖನಗಳೆರಡರಲ್ಲೂ ಸಿದ್ಧಹಸ್ತರಾಗಿರುತ್ತಾರೆ</strong>. ಇವರ ಈ ಗ್ರಂಥವು ತತ್ತ್ವಜಿಜ್ಞಾಸುಗಳಿಗೆ ಹೆಚ್ಚು ಉಪಕಾರಿಯಾಗಿರುತ್ತದೆ.</p>
			<p class="text-center"><strong>॥ ಓಂ ಶಾಂತಿಃ ಶಾಂತಿಃ ಶಾಂತಿಃ ॥</strong></p>
			<p>20-09-2010, ಸೋಮವಾರ<br />08182-237728, 9448933121</p>
			<p class="verse-author"><strong>ವಿದ್ವಾನ್ ಮತ್ತೂರು ಅಶ್ವತ್ಥನಾರಾಯಣಾವಧಾನೀ</strong><br />ಮತ್ತೂರು – ಸಂಸ್ಕೃತಗ್ರಾಮ - 577203</p>
		</section>
		<section class="level1 numbered" epub:type="chapter" role="doc-chapter" id="id-000b.4">
			<h1 class="level1-title" epub:type="title">ಮುನ್ನುಡಿ</h1>
			<p>ಜಗದ್ಗುರು ಶ್ರೀಶ್ರೀ ಶಂಕರಭಗವತ್ಪಾದಾಚಾರ್ಯರವರ ಪ್ರಸ್ಥಾನತ್ರಯಭಾಷ್ಯ ಗ್ರಂಥಗಳನ್ನೆಲ್ಲ ಕನ್ನಡಕ್ಕೆ ಅನುವಾದ ಮಾಡಿ ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀ ಸ್ವಾಮಿಗಳವರು <strong>ಅಭಿನವಶಂಕರ</strong> ರೆಂದೇ ಪ್ರಸಿದ್ಧರಾಗಿರುತ್ತಾರೆ. ಇಂಥ ಸದ್ಗುರುಗಳಲ್ಲಿ ಅಂತೇವಾಸಿಗಳಾಗಿ ಸಚ್ಛಿಷ್ಯರಾಗಿ ಶ್ರೀ ಕೆ. ಜಿ. ಸುಬ್ರಾಯಶರ್ಮರು ಹದಿನಾರು ವರ್ಷಗಳು ಸೇವೆಯನ್ನು ಮಾಡಿರುತ್ತಾರೆ.</p>
			<p class="verse">ಮಾತಾ ಪಿತಾ ಚ ಭಗಿನೀ ತನುಜಶ್ಚ ಜಾಯಾ<br />ಏಕಂ ವಿನಾ ಗುರುವರಾಂಘ್ರಿಪಯಃ ಪ್ರಭೂತಮ್ ।<br />ನೈವಾಶ್ರಯಾಯ ಪುರುಷಸ್ಯ ಭವಂತಿ ಲೋಕೇ<br />ಶ್ರೀಸಚ್ಚಿದಾನಂದಾರ್ಯ ಮಮ ದೇಹಿ ಪದಾವಲಂಬಮ್ ॥</p>
			<p>ಎಂಬಂತೆ ಸುಬ್ರಾಯಶರ್ಮರು ಸದ್ಗುರುಗಳನ್ನು ಆಶ್ರಯಿಸಿ ಷೋಡಶವರ್ಷ ಸದ್ಗುರುಗಳ ಕೌಪೀನಪ್ರಕ್ಷಾಳನದ ಫಲವಾಗಿ ವೇದಾಂತಗಳನ್ನು ಸಂಪೂರ್ಣವಾಗಿ ಕಲಿತಿರುತ್ತಾರೆ. ಇವರು ವೇದ, ವೇದಾಂತ, ಸಂಸ್ಕೃತಪಾಠಗಳನ್ನು ನಮಗೆಲ್ಲ ಮನಮುಟ್ಟುವಂತೆ ಇಂದಿಗೂ ಪ್ರತಿದಿನವೂ ಬೋಧಿಸುತ್ತಾ ಇದ್ದಾರೆ.</p>
			<p>ವಿದ್ವಾನ್ ಕೆ. ಜಿ. ಸುಬ್ರಾಯಶರ್ಮರೇ ನಮ್ಮ ಪಾಲಿಗೆ ಶ್ರೀಶಂಕರಾಚಾರ್ಯರೂ ಶ್ರೀಶ್ರೀಗಳವರೂ ಕೂಡ ಆಗಿರುತ್ತಾರೆ. ಇವರು ವೇದಾಂತಗಳನ್ನು ಪಾಠಮಾಡುತ್ತಿರುವ ಈ ಕ್ರಮವು ಇಡೀ ಪ್ರಪಂಚದಲ್ಲೇ ಎಲ್ಲಿಯೂ ಇಲ್ಲ ಎಂದರೆ ಅತಿಶಯೋಕ್ತಿಯಲ್ಲ. ಶ್ರೀಶರ್ಮರು ನಮಗೆ ಗುರುಗಳೂ ಹೌದು, ಸ್ನೇಹಿತರೂ ಹೌದು! <strong>ಯಸ್ತಿತ್ಯಾಜ ಸಖಿವಿದಗ್ಂ ಸಖಾಯಮ್</strong> —ಎಂದು ಯಜುರ್ವೇದದ ಅರುಣಪ್ರಶ್ನೆ ಇದನ್ನೇ ಹೇಳುತ್ತಿದೆ.</p>
			<p>ವೇದೋಪನಿಷತ್ತುಗಳ ಪಾಠಪ್ರವಚನಗಳಲ್ಲಿ ಶಾಂತಿಮಂತ್ರಗಳಿಗೆ ಪ್ರಾಮುಖ್ಯತೆಯಿದೆ. ಒಂದೊಂದು ಉಪನಿಷತ್ತಿಗೂ ಬೇರೆಬೇರೆಯ ಶಾಂತಿಮಂತ್ರಗಳಿವೆ. ಇವುಗಳನ್ನೆಲ್ಲ ಈ ಗ್ರಂಥದಲ್ಲಿ ಶೇಖರಿಸಿ, ಪದಚ್ಛೇದ, ಅನ್ವಯಾರ್ಥ, ವಿವರಣೆಗಳನ್ನೆಲ್ಲ ವಿದ್ವಾನ್ ಕೆ. ಜಿ. ಸುಬ್ರಾಯಶರ್ಮರವರು ಬರೆದಿರುತ್ತಾರೆ. ಇಂಥ ಸದ್ಗುರುಗಳಿಗೆ ತಿಳಿಸುವ ನನ್ನ ಮನವಿ ಹೀಗಿದೆ:</p>
			<p class="verse">ತ್ರಿಕಾಲಾತೀತಚಿನ್ಮಾತ್ರಪ್ರಶಾಂತಸ್ವಾಂತಸಂಯುತಮ್ ।<br />ವಿಕಾರಾದ್ಯೈರಸಂಸ್ಪೃಷ್ಟಂ ‘ಸುಶಂ’ ಗುರುಮಹಂ ಶ್ರಯೇ ॥</p>
			<p>(ಇಲ್ಲಿ <strong>ಸುಶಂ</strong> ಎಂದರೆ <strong>ಸುಬ್ರಾಯಶರ್ಮಾಣಂ</strong> —ಎಂದರ್ಥ). ಈ ಗ್ರಂಥದ ಪ್ರಯೋಜನವನ್ನು ಎಲ್ಲಾ ಜಿಜ್ಞಾಸುಗಳೂ ಪಡೆಯುವಂತಾಗಲಿ.</p>
			<p>ತಾ ॥ <span class="en">8-10-2010</span>, ಶುಕ್ರವಾರ<br />ದೂ: <span class="en">080-26719762</span><br />ಮೊ: <span class="en">9845438759</span></p>
			<p class="text-right"><strong>ಪ್ರೊ ॥ ಟಿ. ಅಶ್ವತ್ಥನಾರಾಯಣರಾವ್</strong><br />‘ಅರವಿಂದ’, <span class="en">875,</span> <span class="en">14</span> ನೆ ಕ್ರಾಸ್, <span class="en">19</span> ನೆ ಮೇನ್ ಬನಶಂಕರಿ <span class="en">2</span> ನೇ ಹಂತ, ಬೆಂಗಳೂರು - 560070</p>
		</section>
		<section class="level1 numbered" epub:type="chapter" role="doc-chapter" id="id-000b.5">
			<h1 class="level1-title" epub:type="title">ಶುಭಾಶಂಸನಮ್</h1>
			<p>ಈ ಗ್ರಂಥದ ಲೇಖಕರಾದ ವಿದ್ವಾನ್ ಕೆ. ಜಿ. ಸುಬ್ರಾಯಶರ್ಮಾರವರು, <strong>ಕರ್ನಾಟಕದ ಅಭಿನವಶಂಕರರಾದ ಪರಮಪೂಜ್ಯ ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀಮಹಾಸ್ವಾಮಿಗಳವರ ಪ್ರಿಯಶಿಷ್ಯರು</strong>. ವಿದ್ವಾನ್ ಶರ್ಮರು ಹದಿನಾರು ವರ್ಷಗಳ ಕಾಲ ಸದ್ಗುರುಸೇವೆಯನ್ನು ಮಾಡಿರುವ ಕೃತಕೃತ್ಯರಾದ ತಪಸ್ವಿಗಳು ಹಾಗೂ ಮಹಾತ್ಮರು! ತಮ್ಮ ಸದ್ಗುರುಗಳಿಂದಲೇ ಸಾಕ್ಷಾತ್ತಾಗಿ ವೇದಾಂತಗಳನ್ನು ಅನುಭವಪರ್ಯಂತವಾಗಿ ಅಧ್ಯಯನಮಾಡಿರುವ ಭಾಗ್ಯವಂತರು, ಶರ್ಮರು!</p>
			<p>ನಮಗೆ ಸುಮಾರು ಮೂವತ್ತಾರು ವರ್ಷಗಳಿಂದಲೂ ಸುಪರಿಚಿತರಾಗಿರುವ ಶ್ರೀಶರ್ಮರು ಸದಾ ವೇದಾಂತ ಚಿಂತನ ಮನನಗಳಲ್ಲಿಯೇ ನಿಷ್ಠರಾಗಿರುತ್ತಾರೆ. ನಾವು ಈಗ ತುರೀಯಾಶ್ರಮಿಗಳಾಗಿ ಯತಿಧರ್ಮವನ್ನು ಯಥಾಶಕ್ತಿ ಪಾಲನೆ ಮಾಡುತ್ತಿರುವುದಕ್ಕೂ ಶ್ರೀಶರ್ಮರೇ ಕಾರಣವಾಗಿರುತ್ತಾರೆ. ಪೂಜ್ಯ ಕೆ. ಜಿ. ಸುಬ್ರಾಯಶರ್ಮರು ಗೃಹಸ್ಥ ವೇದಾಂತಿಗಳಾಗಿದ್ದರೂ ಅವರೇ ನಮಗೆ ಈ ವರೆಗೂ ಹಾಗೂ ಇಂದಿಗೂ ಮಾರ್ಗದರ್ಶಿಗಳಾಗಿ ವೇದಾಂತಾಚಾರ್ಯರಾಗಿರುತ್ತಾರೆ. ಸತ್ಸಂಪ್ರದಾಯಕ್ರಮದಿಂದ ಹಾಗೂ ಅನುಭವಾನುಸಾರಿ ಯಾಗಿ ಇಂದಿಗೂ ಶ್ರೀಶರ್ಮರು ವೇದಾಂತಪ್ರಚಾರವನ್ನು ಮಾಡುತ್ತಿದ್ದಾರೆ.</p>
			<p>ಮಹಾಮಹೋಪಾಧ್ಯಾಯರಾದ ವಿದ್ವಾನ್ ಕೆ. ಜಿ. ಸುಬ್ರಾಯಶರ್ಮರು “ <strong>ಶಾಂತಿಮಂತ್ರಗಳು</strong>” —ಎಂಬ ಈ ಗ್ರಂಥವನ್ನು ಬರೆಯುತ್ತಿದ್ದಾರೆಂದು ತಿಳಿದು ನಮಗೆ ಪರಮಾನಂದವೂ ಪರಮತೃಪ್ತಿಯೂ ಉಂಟಾಗಿರುತ್ತದೆ. ಬದರೀನಾರಾಯಣನ ಸಂನಿಧಾನದಲ್ಲಿ, ಬದರೀಕ್ಷೇತ್ರದಲ್ಲಿ ಚಾತುರ್ಮಾಸ್ಯ ಸಂಕಲ್ಪವನ್ನು ಮಾಡಿ ಬದರೀಕ್ಷೇತ್ರದಲ್ಲಿಯೇ ಚಾತುರ್ಮಾಸ್ಯ ವ್ರತಾನುಷ್ಠಾನವನ್ನು ಮಾಡುತ್ತಿರುವ ನಮಗೆ ಈ ಸಿಹಿಸುದ್ದಿಯನ್ನು ಕೇಳಿ ತುಂಬಾ ಆನಂದವಾಗಿರುತ್ತದೆ.</p>
			<p>ಪೂಜ್ಯರಾದ ಶರ್ಮಾಜಿಯವರು ಸ್ವಯಂ ಪರಿಪೂರ್ಣರಾಗಿರುವುದರಿಂದಲೇ ಶ್ರೀಶಂಕರರ ಸಂದೇಶಗಳನ್ನು ಸಾರ್ವತ್ರಿಕ ಅನುಭವದಿಂದ ಪ್ರಚಾರ ಮಾಡುತ್ತಿದ್ದಾರೆ. ಶ್ರೀಶಂಕರರ ಸ್ವರೂಪರೇ ಆಗಿರುವ ಶ್ರೀಶರ್ಮರ ಬೋಧನೆಗಳು ಮುಮುಕ್ಷುಗಳಿಗೆ ನಿತ್ಯಶಾಂತಿಯನ್ನೂ ನಿತ್ಯಸಂತೃಪ್ತಿಯನ್ನೂ ಉಂಟುಮಾಡುತ್ತಿರುತ್ತವೆ. ಈ ಗ್ರಂಥವು ಎಲ್ಲ ಮುಮುಕ್ಷುಗಳಿಗೂ ಆನಂದಮಾರ್ಗಕ್ಕೆ ಬೆಳಕನ್ನು ಚೆಲ್ಲುತ್ತದೆ. ಜಗದ್ಗುರು ಶ್ರೀ ಶಂಕರಭಗವತ್ಪಾದಾಚಾರ್ಯರ ಹಾಗೂ ಶ್ರೀಬದರೀನಾರಾಯಣನ ಸಂಪೂರ್ಣ ಅನುಗ್ರಹವು ಎಲ್ಲರಿಗೂ ಉಂಟಾಗಲೆಂದು ಹಾರೈಸುತ್ತೇವೆ. ಲೋಕಕ್ಕೆ ಮಂಗಳವಾಗಲಿ, ಶುಭವಾಗಲಿ.</p>
			<p>ತಾ ॥ <span class="en">23-9-2010</span>, ಗುರುವಾರ<br />ಭಾದ್ರಪದ ಶುಕ್ಲಪಕ್ಷ ಪೂರ್ಣಿಮಾ<br />ಸೀಮೋಲ್ಲಂಘನ ಪೂರ್ಣಿಮಾ</p>
			<p class="text-right">— <strong>ಸದಾನಂದಗಿರಿ ಸ್ವಾಮಿ</strong> ಕ್ಯಾಂಪ್, ಬದರೀನಾರಾಯಣನ ಸಂನಿಧಾನ<br />ಬದರೀನಾಥ್, ಹಿಮಾಲಯ</p>
		</section>
	</body>
	</html>
