<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಸುರೇಶ್ವರ ಸಂವತ್ಸರ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-003.01">
		<p class="intro-shloka">॥ಓಂ ತರ್ಕಜ್ವರಪರಿಹಾರಕಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">‘ತ್ವಾತ್’ಶಿರಸ್ಕವಚೋಜಾಲವಿದೂರಂ ಶಾಂತಮಚ್ಯುತಮ್।<br />ತಾರ್ಕಿಕಾಣಾಂ ಸ್ವಭಾವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧</span><br /><span class="num">61.</span> ತರ್ಕಜ್ವರಪೀಡಿತರಿವರು</h1>
		<p class="bhashya-verse">ಇಮಂ ಪ್ರಾಶ್ನಿಕಮುದ್ದಿಶ್ಯ ತರ್ಕಜ್ವರಭೃಶಾತುರಾಃ।<br />ತ್ವಾಚ್ಛಿರಸ್ಕವಚೋಜಾಲೈಃ ಮೋಹಯಂತೀತರೇತರಮ್॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೨-೫೯</p>
		<p class="bhashya-verse-meaning"><strong>ಅನ್ವಯಾರ್ಥ: ಇಮಂ</strong> = ಈ, <strong>ಪ್ರಾಶ್ನಿಕಂ</strong> = ತೀರ್ಮಾನವನ್ನು ಕೊಡುವ ಮಧ್ಯಸ್ಥಗಾರನನ್ನು, <strong>ಉದ್ದಿಶ್ಯ</strong> = ಉದ್ದೇಶಿಸಿ, <strong>ತರ್ಕಜ್ವರ ಭೃಶಾತುರಾಃ</strong> = ತರ್ಕವೆಂಬ ಜ್ವರದಿಂದ ಹೆಚ್ಚಾಗಿ ನರಳುತ್ತಿರುವ ತಾರ್ಕಿಕರು, ‘<strong>ತ್ವಾತ್</strong>’ <strong>ಶಿರಸ್ಕವಚೋಜಾಲೈಃ</strong> = ತ್ವಾತ್ ಎಂಬ ಪ್ರತ್ಯಯವನ್ನು ಪ್ರಧಾನವಾಗಿ ಇಟ್ಟುಕೊಂಡಿರುವ ಮಾತುಗಳ ಭರಾಟೆಯಿಂದ, <strong>ಇತರೇತರಂ</strong> = ಒಬ್ಬರನ್ನೊಬ್ಬರು, <strong>ಮೋಹಯಂತಿ</strong> = ಮೋಹಗೊಳಿಸುತ್ತಾರೆ.</p>
		<p class="description"><strong>ಭಾವಾರ್ಥ</strong>: ಎಲ್ಲ ತಾರ್ಕಿಕರೂ ಅನುಭವವನ್ನೇ ಆಧರಿಸಿಕೊಂಡು, ಆದರೆ ಅದನ್ನು ಕೈಬಿಟ್ಟು ಪ್ರತಿಯೊಂದು ನಿರ್ಣಯಕ್ಕೂ ತ್ವಾತ್, ತ್ವಾತ್ ಎಂದು ಹೇಳುತ್ತಾ ವಾದಪ್ರತಿವಾದಗಳಿಂದ ಒಬ್ಬರನ್ನೊಬ್ಬರು ನಿಂದೆಮಾಡುತ್ತಾ ಇತರರನ್ನು ಮೋಹಗೊಳಿಸುತ್ತಾರೆ.</p>
		<p class="description"><strong>ವಿವರಣೆ: ಪ್ರಾಶ್ನಿಕ</strong>ನೆಂದರೆ ನಿರ್ಣಯವನ್ನು ಕೊಡುವ ಮಧ್ಯಸ್ಥಗಾರ. ಇದಕ್ಕೇ <strong>ಅನುಭವ</strong> ಎಂದು ಹೆಸರು. ತಾರ್ಕಿಕರು ಈ ಅನುಭವದ ಆಧಾರದಿಂದಲೇ ತಮ್ಮ ವಾದಗಳನ್ನು ಮಂಡಿಸುತ್ತಾರೆ. ಆದರೆ ತಾರ್ಕಿಕರಿಗೆ ಇಷ್ಟವಾದ ವಚನಗಳೆಂದರೆ, ‘<strong>ತ್ವಾತ್</strong>’— ಎಂಬುದು. ಧೂಮವತ್ತ್ವಾತ್, ಮನುಷ್ಯತ್ವಾತ್, ಘಟತ್ವಾತ್— ಮುಂತಾಗಿ ಹೇತುಗಳನ್ನು ಕೊಡುತ್ತಾ ಸಾಂಖ್ಯ, ನೈಯಾಯಿಕ, ವೈಶೇಷಿಕ, ಮೀಮಾಂಸಕಾದಿ ತಾರ್ಕಿಕರು ಪರಸ್ಪರ ವಾದಿಸುತ್ತಾ ಮೋಹವನ್ನುಂಟುಮಾಡುತ್ತಾರೆ. ತಾರ್ಕಿಕರಿಗೆ ತರ್ಕವೇ ಪ್ರಧಾನವೇ ಹೊರತು ಸಾರ್ವತ್ರಿಕ ಪರಿಪೂರ್ಣ ಅನುಭವವು ಅವರಿಗೆ ಬೇಕಿಲ್ಲ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.02">
		<p class="intro-shloka">॥ಓಂ ಪ್ರಬೋಧಫಲವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅವಿದ್ಯಾಯಾ ಹ್ಯುತ್ಥಿತಸ್ತು ಆತ್ಮಾನಂ ಮನ್ಯತೇ ಹ್ಯಜಮ್।<br />ಅನಾದಿಮಾಯಾದೂರಸ್ಥಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨</span><br /><span class="num">62.</span> ಎಚ್ಚರವಾದ ಕೂಡಲೇ</h1>
		<p class="bhashya-verse">ಅನಾದಿಮಾಯಯಾ ಸುಪ್ತೋ ಯದಾ ಜೀವಃ ಪ್ರಬುದ್ಧ್ಯತೇ।<br />ಅಜಮನಿದ್ರಮಸ್ವಪ್ನಮ್ ಅದ್ವೈತಂ ಬುದ್ಧ್ಯತೇ ತದಾ॥</p>
		<p class="bhashya-verse-source">ಮಾನಸೋಲ್ಲಾಸ ೧-೧೩</p>
		<p class="bhashya-verse-meaning"><strong>ಅನ್ವಯಾರ್ಥ: ಅನಾದಿಮಾಯಯಾ</strong> = ಅನಾದಿಯಾದ ಅವಿದ್ಯಾಮಾಯಾನಿದ್ರೆಯಿಂದ, <strong>ಸುಪ್ತಃ</strong> = ನಿದ್ರೆಮಾಡುತ್ತಿರುವ, <strong>ಜೀವಃ</strong> = ಜೀವನು, <strong>ಯದಾ</strong> = ಯಾವಾಗ, <strong>ಪ್ರಬುದ್ಧ್ಯತೇ</strong> = ಎಚ್ಚರಗೊಳ್ಳುತ್ತಾನೆಯೋ, <strong>ತದಾ</strong> = ಆ ಕೂಡಲೇ, <strong>ಅಜಂ</strong> = ಜನ್ಮರಹಿತವೂ, <strong>ಅನಿದ್ರಂ</strong> = ಅವಿದ್ಯಾರಹಿತವೂ, <strong>ಅಸ್ವಪ್ನಂ</strong> = ಭ್ರಾಂತಿಜ್ಞಾನರಹಿತವೂ ಆದ, <strong>ಅದ್ವೈತಂ</strong> = ಅದ್ವೈತನಾದ ಆತ್ಮನನ್ನು, <strong>ಬುದ್ಧ್ಯತೇ</strong> = ಅನುಭವದಿಂದ ಅರಿತುಕೊಳ್ಳುತ್ತಾನೆ.</p>
		<p class="description"><strong>ಭಾವಾರ್ಥ</strong>: ಜೀವಾತ್ಮನು ಅನಾದಿಕಾಲದಿಂದಲೂ ಕನಸುಗಳನ್ನು ಕಾಣುತ್ತಾ ಅವಿದ್ಯಾನಿದ್ರೆಯಲ್ಲಿ ಮಲಗಿರುತ್ತಾನೆ. ಸದ್ಗುರುಗಳ ಉಪದೇಶಗಳನ್ನು ಕೇಳುತ್ತಾ ಯಾವಾಗ ಈ ಅನಾದಿ ಕನಸಿನಿಂದ ಮೇಲಕ್ಕೇಳುತ್ತಾನೆಯೋ, ಆ ಕೂಡಲೇ ತಾನು ಅಜನೆಂದೂ ಅವಿದ್ಯಾರಹಿತನೆಂದೂ ಆನಂದಸ್ವರೂಪನೆಂದೂ ನಿಶ್ಚಿತವಾಗಿ ತಿಳಿಯುತ್ತಾನೆ.</p>
		<p class="description"><strong>ವಿವರಣೆ</strong>: ಕನಸುಗಳನ್ನೇ ಕಾಣುತ್ತಾ ಕನಸುಗಳಲ್ಲಿಯೇ ಇರುವವನಿಗೆ ಆ ಕನಸುಗಳು ಆ ಕಾಲದಲ್ಲಿ ಸತ್ಯವಾಗಿಯೇ ತೋರುತ್ತವೆ. ಆದರೆ ಆ ಕನಸುಗಳನ್ನು ಕೊಡವಿಕೊಂಡು ಎಚ್ಚರಕ್ಕೆ ಬಂದ ಕೂಡಲೇ ಅವೆಲ್ಲವೂ ಮಿಥ್ಯಾ ಆಗಿಬಿಡುತ್ತವೆಯಲ್ಲವೆ? ಅದರಂತೆಯೇ ಜ್ಞಾನವುಉಂಟಾದ ಕೂಡಲೇ ಆತ್ಮನ ಸ್ವರೂಪವು ತಿಳಿಯುತ್ತದೆ. ಅಜ್ಞಾನದಲ್ಲಿ ಇರುವವರೆಗೂ ಈ ಪ್ರಪಂಚವು ಸತ್ಯವೆಂದೇ ತೋರುತ್ತದೆ. ಜ್ಞಾನೋದಯವಾದಕೂಡಲೇ ತಾನೇ ಬ್ರಹ್ಮವೆಂದು ಅರಿವಾಗುತ್ತದೆ. ಇದಕ್ಕೇ ವೇದಾಂತದಲ್ಲಿ ನಿಜವಾದ ಎಚ್ಚರ ಎಂದು ಹೆಸರು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.03">
		<p class="intro-shloka">॥ಓಂ ಸರ್ವದೋಷರಹಿತಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಪ್ರತ್ಯಗಾತ್ಮೈಕದೃಷ್ಟ್ಯಾ ಹಿ ಸರ್ವಸಂಸಾರವರ್ಜಿತಮ್।<br />ಬ್ರಹ್ಮಾನಂದಸ್ವರೂಪಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೩</span><br /><span class="num">63.</span> ದೃಷ್ಟಿದ್ವಯ</h1>
		<p class="bhashya-verse">ಕಾಕೋಲೂಕನಿಶೇವಾಯಂ ಸಂಸಾರೋಽಜ್ಞಾತ್ಮವೇದಿನೋಃ।<br />ಯಾ ನಿಶಾ ಸರ್ವಭೂತಾನಾಮಿತ್ಯವೋಚತ್ ಸ್ವಯಂ ಹರಿಃ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೩೧೧</p>
		<p class="bhashya-verse-meaning"><strong>ಅನ್ವಯಾರ್ಥ: ಅಜ್ಞ ಆತ್ಮವೇದಿನೋಃ</strong> = ಅಜ್ಞರಿಗೂ ಹಾಗೂ ಆತ್ಮಜ್ಞಾನಿಗಳಿಗೂ, <strong>ಅಯಂ ಸಂಸಾರಃ</strong> = ಈ ಸಂಸಾರವೆಂಬುದು, <strong>ಕಾಕ</strong> <strong>ಉಲೂಕ ನಿಶಾ ಇವ</strong> = ಕಾಗೆ ಮತ್ತು ಗೂಬೆಗಳಿಗೆ ರಾತ್ರಿಯಂತಿದೆ. ಇದನ್ನೇ ಗೀತಾಚಾರ್ಯನು (೨-೬೯ರಲ್ಲಿ) <strong>ಯಾ ನಿಶಾ ಸರ್ವಭೂತಾನಾಂ</strong>—ಎಂದು ಹೇಳಿದ್ದಾನೆ.</p>
		<p class="description"><strong>ಭಾವಾರ್ಥ</strong>: ಕಾಗೆಗೆ ಹಗಲಾದರೆ ಗೂಬೆಗೆ ರಾತ್ರಿ, ಕಾಗೆಗೆ ರಾತ್ರಿಯಾದರೆ ಗೂಬೆಗೆ ಹಗಲು. ಇದರಂತೆ ಈ ಸಂಸಾರವು ಆತ್ಮಜ್ಞಾನಿಗೆ ಮಿಥ್ಯಾ ಆದರೆ ಅಜ್ಞಾನಿಗೆ ಈ ಸಂಸಾರವೇ ಸತ್ಯ. ಅವಿದ್ಯೆಯಿಂದ ಈ ಸಂಸಾರಸಾಗರದಲ್ಲಿ ಬಿದ್ದು ಅಜ್ಞಾನಿಯು ಸಂಕಟ ಪಡುತ್ತಿದ್ದರೆ ಪರಬ್ರಹ್ಮವೇ ತಾನೆಂದು ತಿಳಿದಿರುವ ಬ್ರಹ್ಮಜ್ಞಾನಿಯು ಈ ಸಂಸಾರವನ್ನು ಭ್ರಮೆಯೆಂದು ತಿಳಿದು ಆನಂದವಾಗಿರುತ್ತಾನೆ.</p>
		<p class="description"><strong>ವಿವರಣೆ</strong>: ಗೀತೆಯಲ್ಲಿ ೨-೬೯ ರಲ್ಲಿ ಹೀಗೆ ಹೇಳಿರುತ್ತದೆ:</p> 
		<p class="verse">ಯಾ ನಿಶಾ ಸರ್ವಭೂತಾನಾಂ ತಸ್ಯಾಂ ಜಾಗರ್ತಿ ಸಂಯಮೀ।<br />ಯಸ್ಯಾಂ ಜಾಗ್ರತಿ ಭೂತಾನಿ ಸಾ ನಿಶಾ ಪಶ್ಯತೋ ಮುನೇಃ॥</p>
		<p class="description">ಅಜ್ಞಾನಿಗಳಿಗೆ ಬ್ರಹ್ಮವು ಕತ್ತಲೆಯಾದರೆ ಜ್ಞಾನಿಗಳಿಗೆ ಬ್ರಹ್ಮವು ಎಚ್ಚರವಿದ್ದಂತೆ. ಅಜ್ಞರಿಗೆ ಈ ಸಂಸಾರವೇ ಸತ್ಯವಾದರೆ ಜ್ಞಾನಿಗಳಿಗೆ ಈ ಸಂಸಾರವು ಮಿಥ್ಯೆಯಾಗಿ ತೋರುತ್ತಿದೆ. ವಸ್ತು ಮಾತ್ರ ಒಂದೇ, ಜ್ಞಾನ ಅಜ್ಞಾನದಿಂದ ಮಾತ್ರ ಬೇರೆಬೇರೆಯಾಗಿರುವಂತೆ ತೋರುತ್ತದೆ. ಹೀಗಾಗಿ ಜ್ಞಾನ, ಅಜ್ಞಾನಗಳಲ್ಲಿ ಮಾತ್ರವೇ ವ್ಯತ್ಯಾಸವಿದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.04">
		<p class="intro-shloka">॥ಓಂ ಶ್ರುತ್ಯುಪದೇಶಫಲಜ್ಞಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅಹಮೇವ ಪರಂ ಬ್ರಹ್ಮ ನ ಶರೀರಂ ಕಥಂಚನ।<br />ನಿಶ್ಚಯಜ್ಞಾನವಂತಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೪</span><br /><span class="num">64.</span> ಉಪದೇಶದಿಂದ ಜ್ಞಾನೋದಯ</h1>
		<p class="bhashya-verse">ಜಿಜ್ಞಾಸೋರ್ದಶಮಂ ಯದ್ವತ್ ನವಾತಿಕ್ರಮ್ಯ ತಾಮ್ಯತಃ।<br />ತ್ವಮೇವ ದಶಮೋಽಸೀತಿ ಕುರ್ಯಾದೇವಂ ಪ್ರಮಾಂ ವಚಃ॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೩-೬೮</p>
		<p class="bhashya-verse-meaning"><strong>ಅನ್ವಯಾರ್ಥ: ದಶಮಂ</strong> = ಹತ್ತನೆಯವನನ್ನು, <strong>ಜಿಜ್ಞಾಸೋಃ</strong> = ತಿಳಿಯಬೇಕೆಂದು ಬಯಸುತ್ತಾ, <strong>ನವ</strong> = ಒಂಬತ್ತು ಜನಗಳನ್ನು, <strong>ಅತಿಕ್ರಮ್ಯ</strong> = ಮೀರಿ, <strong>ತಾಮ್ಯತಃ</strong> = ದುಃಖಪಡುತ್ತಿರುವವನಿಗೆ, <strong>ತ್ವಮ್ ಏವ</strong> = ನೀನೇ, <strong>ದಶಮಃ</strong> = ಹತ್ತನೆಯವನು ಆಗಿರುತ್ತೀಯೆ ಎಂದು ಉಪದೇಶಿಸುತ್ತಾರೆಯೋ, <strong>ಏವಂ</strong> = ಹೀಗೆಯೇ, ಬ್ರಹ್ಮವನ್ನು ಹುಡುಕುತ್ತಿರುವ ಸಾಧಕನಿಗೆ, <strong>ವಚಃ</strong> = ಶ್ರುತಿವಾಕ್ಯವು ‘ತತ್ ತ್ವಂ ಅಸಿ’—ಎಂದು ಹೇಳಿದಾಗ, ಅವನಲ್ಲಿ, <strong>ಪ್ರಮಾಂ</strong> = ಆತ್ಮಜ್ಞಾನವನ್ನು, <strong>ಕುರ್ಯಾತ್</strong> = ಉಂಟುಮಾಡುತ್ತದೆ.</p>
		<p class="description"><strong>ಭಾವಾರ್ಥ</strong>: ತಾನೇ ಹತ್ತನೆಯವನಾಗಿದ್ದರೂ, ಒಂಬತ್ತು ಜನಗಳನ್ನು ಲೆಕ್ಕಮಾಡುತ್ತಾ ಅವರಲ್ಲಿಯೇ ಮುಳುಗಿದ್ದರಿಂದ, ಹತ್ತನೆಯವನು ಇಲ್ಲವೆಂದು ಸಂಕಟಪಡುತ್ತಿರುವವನಿಗೆ, ಒಬ್ಬ ಮಹಾತ್ಮನು ಬಂದು ‘ನೀನೇ ದಶಮನು’ ಎಂದು ಹೇಳಿದಾಗ ನಾನೇ ಹತ್ತನೆಯವನು ಎಂದು ತಿಳಿದು ಸಂತೋಷಪಡುತ್ತಾನಲ್ಲವೆ? ಹೀಗೆಯೇ ಶ್ರುತಿಯು ‘<strong>ತತ್ತ್ವಮಸಿ</strong>’ ಎಂದು ಹೇಳಿದಾಗ ತಾನೇ ಬ್ರಹ್ಮವೆಂದು ತಿಳಿಯುತ್ತದೆ.</p>
		<p class="description"><strong>ವಿವರಣೆ</strong>: ‘<strong>ತತ್ತ್ವಮಸಿ</strong>’ ಉಪದೇಶವನ್ನು ದಶಮದೃಷ್ಟಾಂತದಿಂದ ತಿಳಿಸುತ್ತಾರೆ. ತಾನೇ ದಶಮನಾಗಿದ್ದರೂ, ಅದು ತಿಳಿಯದ್ದರಿಂದ ಅವನು ಸಂಕಟಪಡುತ್ತಿದ್ದನಂತೆ. ಹಾಗೆಯೇ ತಾನೇ ಬ್ರಹ್ಮವಾಗಿದ್ದರೂ ಅದು ತಿಳಿಯದ್ದರಿಂದ ಸಾಧಕನು ದುಃಖಿಯಾಗಿರುತ್ತಾನೆ. ಆದರೆ ಶ್ರುತಿಯ ಸಂದೇಶವನ್ನು ಸದ್ಗುರುವು ಉಪದೇಶಿಸಿದಾಗ ಸತ್ಯಾಂಶವು ತಿಳಿದ ಕೂಡಲೇ ‘<strong>ಅಹಂ ಬ್ರಹ್ಮಾಸ್ಮಿ</strong>’ ಎಂದು ತಿಳಿದುಬರುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.05">
		<p class="intro-shloka">॥ಓಂ ಸಂಸಾರಾತೀತಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಆತ್ಮವಿಜ್ಞಾನಸಂಬಂಧಾತ್ ಸರ್ವಂ ದುಃಖಂ ನಿವರ್ತತೇ।<br />ಬ್ರಹ್ಮಾತ್ಮಜ್ಞಾನಸಂಪನ್ನಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೫</span><br /><span class="num">65.</span> ಜ್ಞಾನದಿಂದಲೇ ಅಜ್ಞಾನಬಾಧ</h1>
		<p class="bhashya-verse">ತಸ್ಮಾತ್ ಸಂಸಾರಮೂಲಸ್ಯ ಭೃಶಮುಚ್ಛಿತ್ತಯೇಽಧುನಾ।<br />ಯಥಾಭೂತಾರ್ಥಬೋಧ್ಯಾತ್ಮಜ್ಞಾನಂ ಸಮ್ಯಕ್ ಪ್ರವಕ್ಷ್ಯತೇ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೫</p>
		<p class="bhashya-verse-meaning"><strong>ಅನ್ವಯಾರ್ಥ: ತಸ್ಮಾತ್</strong> = ಆದ್ದರಿಂದ, <strong>ಸಂಸಾರಮೂಲಸ್ಯ</strong> = ಸಂಸಾರಕ್ಕೆ ಕಾರಣವಾಗಿರುವ ಅವಿದ್ಯೆಯನ್ನು, <strong>ಭೃಶಂ</strong> = ಸಂಪೂರ್ಣವಾಗಿ, <strong>ಉಚ್ಛಿತ್ತಯೇ</strong> = ಕತ್ತರಿಸಿ ಹಾಕುವುದಕ್ಕಾಗಿ, <strong>ಅಧುನಾ</strong> = ಈಗ, <strong>ಯಥಾಭೂತಾರ್ಥಬೋಧಿ</strong> = ನಿಜವಾದ ಆತ್ಮತತ್ತ್ವವನ್ನು ತಿಳಿಸುವಂಥ, <strong>ಸಮ್ಯಕ್</strong> = ಸರಿಯಾದ, <strong>ಆತ್ಮಜ್ಞಾನಂ</strong> = ಆತ್ಮಜ್ಞಾನವು, <strong>ಪ್ರವಕ್ಷ್ಯತೇ</strong> = ಉಪದೇಶಿಸಲ್ಪಡುತ್ತದೆ.</p>
		<p class="description"><strong>ಭಾವಾರ್ಥ</strong>: ಸಂಸಾರಕ್ಕೆ ಹೇತುವಾಗಿರುವ ಅಜ್ಞಾನವನ್ನು ಸಂಪೂರ್ಣವಾಗಿ ಕಳೆಯುವುದಕ್ಕಾಗಿ ಈಗ ಆತ್ಮಜ್ಞಾನದ ವಿಚಾರವನ್ನು ಈ ಉಪನಿಷತ್ತಿನಲ್ಲಿ ಚೆನ್ನಾಗಿ ಹೇಳಿರುತ್ತದೆ.</p>
		<p class="description"><strong>ವಿವರಣೆ</strong> : ಸಂಸಾರವೆಂದರೆ ಜನ್ಮಮರಣರೂಪವಾದ ವಿಷಚಕ್ರ, ಸುಖದುಃಖಮೋಹಾತ್ಮಕವಾದ ಅನುಭವ; ಸತ್ತ್ವ ರಜಸ್ ತಮೋಗುಣಗಳೇ ಸಂಸಾರ. ಇದಕ್ಕೆಲ್ಲ ಅವಿದ್ಯೆಯೇ ಕಾರಣ. ಅವಿದ್ಯೆಯಿಂದಲೇ ದುಃಖ, ಅವಿದ್ಯೆಯಿಂದಲೇ ಅನರ್ಥಪ್ರಾಪ್ತಿ. ಈ ಅಜ್ಞಾನ ವನ್ನು ಆತ್ಮಜ್ಞಾನದಿಂದಲೇ ಕಳೆದುಕೊಳ್ಳಬೇಕೇ ಹೊರತು ಬೇರೆ ದಾರಿಯಿಲ್ಲ. ಆತ್ಮಜ್ಞಾನವೆಂಬುದು ಕೇವಲ ಪುಸ್ತಕಮಸ್ತಕ ಜ್ಞಾನವಲ್ಲ , ಇದು ಅನುಭವಜ್ಞಾನ. ಸಾಧನಚತುಷ್ಟಯಸಂಪನ್ನನಾದ ಉತ್ತಮ ಮುಮುಕ್ಷುವಿಗೆ ಬೇಕಾದದ್ದೇ ಆತ್ಮಜ್ಞಾನವು. ಇಂಥ ಆತ್ಮನ ನಿಜಸ್ವರೂಪವನ್ನು ತಿಳಿಸಲೆಂದೇ ಬ್ರಹ್ಮಾನಂದವಲ್ಲಿಯು ಹೊರಟಿದೆ. ಹೆಸರೇ ಹೇಳುವಂತೆ ಈ ಉಪನಿಷತ್ತು ಬ್ರಹ್ಮ ಸ್ವರೂಪವನ್ನೂ, ಬ್ರಹ್ಮಜ್ಞಾನದ ಮಹಿಮೆಯನ್ನೂ, ಬ್ರಹ್ಮಾನಂದಸ್ವರೂಪವನ್ನೂ ತಿಳಿಸುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.06">
		<p class="intro-shloka">॥ಓಂ ಜ್ಞಾನೋಪಾಯವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಆಚಾರ್ಯೇಶಪ್ರಸಾದೇನ ಜ್ಞಾನಂ ಹಿ ಲಭತೇ ನರಃ।<br />ಲಬ್ಧಾಚಾರ್ಯಪ್ರಸಾದಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೬</span><br /><span class="num">66.</span> ಈ ಮೂರರಿಂದ ಜ್ಞಾನೋದಯ</h1>
		<p class="bhashya-verse">ಶ್ರುತ್ಯಾಚಾರ್ಯಪ್ರಸಾದೇನ ಯೋಗಾಭ್ಯಾಸಬಲೇನ ಚ।<br />ಈಶ್ವರಾನುಗ್ರಹೇಣಾಪಿ ಸ್ವಾತ್ಮಬೋಧೋ ಹಿ ಜಾಯತೇ॥</p>
		<p class="bhashya-verse-source">ಮಾನಸೋಲ್ಲಾಸ ೧-೧೪</p>
		<p class="bhashya-verse-meaning"><strong>ಅನ್ವಯಾರ್ಥ: ಶ್ರುತ್ಯಾಚಾರ್ಯಪ್ರಸಾದೇನ</strong> = ಶ್ರುತಿಯ ಮತ್ತು ಆಚಾರ್ಯನ ಉಪದೇಶ ಪ್ರಸಾದದಿಂದಲೂ, <strong>ಚ</strong> = ಮತ್ತು, <strong>ಯೋಗಾಭ್ಯಾಸ ಬಲೇನ</strong> = ಶಮದಮಾದಿಸಾಧನಾನುಷ್ಠಾನಗಳ ಬಲದಿಂದಲೂ, <strong>ಅಪಿ</strong> = ಮತ್ತು , <strong>ಈಶ್ವರಾನುಗ್ರಹೇಣ</strong> = ಈಶ್ವರನ ಕೃಪಾನುಗ್ರಹದಿಂದಲೂ, <strong>ಸ್ವಾತ್ಮಬೋಧಃ</strong> = ಆತ್ಮಜ್ಞಾನವು, <strong>ಜಾಯತೇ ಹಿ</strong> = ನಿಶ್ಚಿತವಾಗಿಯೂ ಹುಟ್ಟುತ್ತದೆ.</p>
		<p class="description"><strong>ಭಾವಾರ್ಥ</strong>: ಶ್ರುತ್ಯರ್ಥವನ್ನು ಆಚಾರ್ಯರಿಂದ ತಿಳಿದುಕೊಳ್ಳಬೇಕು, ಶಮದಮಾದಿಸಾಧನಗಳನ್ನು ಅನುಷ್ಠಾನಮಾಡಬೇಕು, ಮತ್ತು ಈಶ್ವರನ ಅನುಗ್ರಹವನ್ನೂ ಸಂಪಾದಿಸಿಕೊಳ್ಳಬೇಕು. ಹೀಗಾದರೆ ಅಂಥವನಿಗೆ ಆತ್ಮಜ್ಞಾನೋದಯವಾಗುತ್ತದೆ.</p>
		<p class="description"><strong>ವಿವರಣೆ</strong>: ಪ್ರತಿಯೊಬ್ಬ ಜಿಜ್ಞಾಸುವಿಗೂ ಆತ್ಮಜ್ಞಾನವು ಬೇಕು. ಆತ್ಮಜ್ಞಾನಕ್ಕಾಗಿಯೇ ಪ್ರಯತ್ನಮಾಡುವಂಥ ಸಾಧಕನಿಗೆ ಈ ಶ್ಲೋಕದಲ್ಲಿ ಮೂರು ಸಾಧನಗಳನ್ನು ಹೇಳಿರುತ್ತದೆ: ೧. ಸದ್ಗುರುಸೇವೆಯನ್ನು ಮಾಡುತ್ತಾ ಅವರಿಂದ ವೇದಾಂತಾರ್ಥವನ್ನು ತಿಳಿದುಕೊಳ್ಳಬೇಕು. ೨. ಸಾಧನಚತುಷ್ಟಯ ಸಂಪನ್ನನಾಗಬೇಕು. ವಿವೇಕ ವೈರಾಗ್ಯಗಳು, ಶಮದಮಾದಿಗಳು, ಅಮಾನಿತ್ವಾದಿಗಳು—ಇವುಗಳನ್ನು ಶ್ರದ್ಧೆಯಿಂದ ಯಾವಾಗಲೂ ಅಭ್ಯಾಸ ಮಾಡುತ್ತಿರಬೇಕು. ೩. ಭಗವದ್ಭಕ್ತನಾಗಿ ಈಶ್ವರಾರಾಧನೆಯನ್ನು ಮಾಡುತ್ತಿರಬೇಕು. ಇಂಥ ಉತ್ತಮ ಜಿಜ್ಞಾಸುವಿಗೆ ಆತ್ಮಜ್ಞಾನವು ಉಂಟಾಗುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.07">
		<p class="intro-shloka">॥ಓಂ ಪರಿಶುದ್ಧಜ್ಞಾನನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಬ್ರಹ್ಮಜ್ಞಾನಂ ಸ್ವತಂತ್ರಂ ಹಿ ಕ್ರಿಯಾಂಗಂ ನ ಭವೇದಿದಮ್।<br />ಬ್ರಹ್ಮಾತ್ಮಜ್ಞಾನನಿಷ್ಠಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೭</span><br /><span class="num">67.</span> ಜ್ಞಾನವು ಕ್ರಿಯೆಗೆ ಅಂಗವಲ್ಲ</h1>
		<p class="bhashya-verse">ತಮೋಽಂಗತ್ವಂ ಯಥಾ ಭಾನೋಃ ಅಗ್ನೇಃ ಶೀತಾಂಗತಾ ಯಥಾ।<br />ವಾರಿಣಶ್ಚೋಷ್ಣತಾ ಯದ್ವತ್ ಜ್ಞಾನಸ್ಯೈವಂ ಕ್ರಿಯಾಂಗತಾ॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೧-೭೯</p>
		<p class="bhashya-verse-meaning"><strong>ಅನ್ವಯಾರ್ಥ: ಯಥಾ</strong> = ಹೇಗೆ, <strong>ಭಾನೋಃ</strong> = ಸೂರ್ಯನಿಗೆ, <strong>ತಮೋಽಂಗತ್ವಂ</strong> = ತಮಸ್ಸಿನ ಅಂಗತ್ವವಾಗಲೀ, <strong>ಅಗ್ನೇಃ</strong> = ಬೆಂಕಿಗೆ, <strong>ಶೀತಾಂಗತಾ</strong> = ಶೀತಾಂಗತ್ವವಾಗಲೀ, <strong>ಚ</strong> = ಮತ್ತು <strong>ವಾರಿಣಃ</strong> = ನೀರಿಗೆ, <strong>ಉಷ್ಣತಾ</strong> = ಬಿಸಿಯಾಗಲೀ ಆಗಲಾರದೋ, <strong>ಏವಂ</strong> = ಹೀಗೆಯೇ, <strong>ಜ್ಞಾನಸ್ಯ</strong> = ಜ್ಞಾನಕ್ಕೆ, <strong>ಕ್ರಿಯಾಂಗತಾ</strong> = ಕರ್ಮಾಂಗತ್ವವು ಆಗಲಾರದು.</p>
		<p class="description"><strong>ಭಾವಾರ್ಥ</strong>: ಸೂರ್ಯನು ಕತ್ತಲೆಗೆ ಅಂಗವಾಗಲಾರನು, ಬೆಂಕಿಯು ಶೈತ್ಯಕ್ಕೆ ಅಂಗವಾಗಲಾರದು, ನೀರು ಬಿಸಿಗೆ ಅಂಗವಾಗಲಾರದು. ಹೀಗೆಯೇ ಬ್ರಹ್ಮಜ್ಞಾನವೂ ಕರ್ಮಗಳಿಗೆ ಅಂಗವಾಗಲಾರದು.</p>
		<p class="description"><strong>ವಿವರಣೆ</strong>: ಬ್ರಹ್ಮಜ್ಞಾನವು ಉಂಟಾದರೆ ಅಷ್ಟರಿಂದಲೇ ಮುಕ್ತಿಯು ದೊರಕುತ್ತದೆಯೇ ಹೊರತು, ಆ ಬ್ರಹ್ಮಜ್ಞಾನವನ್ನು ಯಾವ ಕರ್ಮೋಪಾಸನೆಗಳಿಗೂ ಅಂಗವನ್ನಾಗಿ ಮಾಡಲಾಗದು. ಉಪಾಸನಾವಿಧಿಗೆ ಅಂಗವಾಗಿ ಬ್ರಹ್ಮಜ್ಞಾನವನ್ನು ವಿನಿಯೋಗಿಸಲು ಸಾಧ್ಯವಾಗಲಾರದು. ಇದಕ್ಕೆ ಮೂರು ದೃಷ್ಟಾಂತಗಳನ್ನು ಇಲ್ಲಿ ಕೊಡಲಾಗಿದೆ:
			<ul>೧. ಸೂರ್ಯನು ಸ್ವತಂತ್ರನಾಗಿಯೇ ಪ್ರಕಾಶವನ್ನು ಕೊಡುತ್ತಾನಲ್ಲವೆ? ಸೂರ್ಯನು ಕತ್ತಲೆಗೆ ಅಧೀನನಾಗಿ ಬೆಳಕನ್ನು ಕೊಡಬೇಕಾಗಿಲ್ಲ. ಸೂರ್ಯನು ಕತ್ತಲೆಗೆ ಅಧೀನನಲ್ಲ.</ul>
			<ul>೨. ಬೆಂಕಿಗೆ ಬಿಸಿಯು ಸಹಜ. ಬೆಂಕಿಯು ಶೈತ್ಯಕ್ಕೆ ಅಧೀನವಲ್ಲ.</ul>
			<ul>೩. ನೀರು ತಣ್ಣಗಿರುವುದೇ ಸಹಜ. ನೀರು ಉಷ್ಣತೆಗೆ ಅಂಗವಲ್ಲ.</ul>
		</p>
		<p cass="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.08">
		<p class="intro-shloka">॥ಓಂ ಋಣಿತ್ವವರ್ಜಿತಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಸ್ವಯಮನೃಣಿನಂ ಧೀರಂ ದೇವಾದೀನಾಂ ಕಥಂಚನ।<br />ಸರ್ವಾತ್ಮಭಾವಸಂಪನ್ನಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೮</span><br /><span class="num">68.</span> ಜ್ಞಾನಿಯು ಸಾಲಗಾರನಲ್ಲ</h1>
		<p class="bhashya-verse">ನ ವಿಜ್ಞಾತಾತ್ಮಯಾಥಾತ್ಮ್ಯಂ ಪ್ರತಿ ಋಣಿತ್ವಂ ಭವೇದ್ಯತಃ।<br />ಅವಿದ್ಯಾವಿಷಯಂ ತತ್ ಸ್ಯಾತ್ ತಸ್ಯ ಕರ್ತೃತ್ವಕಾರಣಾತ್॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೧೫೫೩</p>
		<p class="bhashya-verse-meaning"><strong>ಅನ್ವಯಾರ್ಥ: ವಿಜ್ಞಾತಾತ್ಮಯಾಥಾತ್ಮ್ಯಂ ಪ್ರತಿ</strong> = ಆತ್ಮನ ನಿಜಸ್ವರೂಪವನ್ನು ತಿಳಿದಿರುವ ಬ್ರಹ್ಮಾತ್ಮಜ್ಞಾನಿಯ ವಿಷಯದಲ್ಲಿ, <strong>ಋಣಿತ್ವಂ</strong> = ಋಣಿಯಾಗಿದ್ದಾನೆ ಎಂಬುದು, <strong>ನ ಭವೇತ್</strong> = ಹೊಂದಲಾರದು. <strong>ಯತಃ</strong> = ಆದ್ದರಿಂದ, <strong>ತತ್</strong> = ಆ ಋಣಿತ್ವವು, <strong>ಅವಿದ್ಯಾ ವಿಷಯಂ ಸ್ಯಾತ್</strong> = ಅವಿದ್ಯಾಕ್ಷೇತ್ರದಲ್ಲಿನ ಮಾತೇ ಆಗಿರುತ್ತದೆ. ಏಕೆಂದರೆ, <strong>ತಸ್ಯ</strong> = ಆ ಅಜ್ಞಾನಿಗೇ, <strong>ಕರ್ತೃತ್ವಕಾರಣಾತ್</strong> = ಕರ್ತೃತ್ವವೆಂಬುದು ಹೊಂದುವುದರಿಂದ.</p>
		<p class="description"><strong>ಭಾವಾರ್ಥ</strong>: ‘ದೇವತೆಗಳಿಗೆ ಮನುಷ್ಯನು <strong>ಋಣಿ</strong>ಯಾಗಿರುತ್ತಾನೆ’—ಎನ್ನುವ ಈ ಮಾತು ಬ್ರಹ್ಮಜ್ಞಾನಿಗೆ ಅನ್ವಯವಾಗಲಾರದು. ಏಕೆಂದರೆ ಅವಿದ್ಯಾವಂತರಿಗೆ ಮಾತ್ರವೇ ಕರ್ತೃತ್ವವಿರುವುದರಿಂದ ಅಂಥವರು ಇತರರಿಗೆ ‘<strong>ಋಣಿ</strong>’ಗಳಾಗಿರುತ್ತಾರೆ.</p>
		<p class="description"><strong>ವಿವರಣೆ</strong>: ಋಣೀ ಎಂದರೆ ಋಣವಾನ್—ಸಾಲವನ್ನುಳ್ಳವನು ಎಂದರ್ಥ. ಒಬ್ಬರಿಂದ ಉಪಕಾರವನ್ನು ಪಡೆದವನು <strong>ಸಾಲಗಾರ</strong>— ಎನಿಸುತ್ತಾನೆ. ಇವನು ಅವರಿಗೆ ಅವರ ಸಾಲವನ್ನು ತೀರಿಸುವುದಕ್ಕಾಗಿ ಅವರಿಗಾಗಿ ದುಡಿಯುತ್ತಿರುವುದೂ ನ್ಯಾಯವೇ ಆಗಿದೆ. ಆದರೆ ‘ಋಣೀ’ ಎನ್ನುವ ಪದವು ಬ್ರಹ್ಮಜ್ಞಾನಿಗೆ ಸರ್ವಥಾ ಹೊಂದುವುದಿಲ್ಲ, ಅಜ್ಞಾನಿಗೆ ಮಾತ್ರ ಚೆನ್ನಾಗಿ ಹೊಂದುತ್ತದೆ. ಕಾಮಗಳನ್ನುಳ್ಳ ಅಜ್ಞನು ಎಲ್ಲರಿಗೂ ಸಾಲಗಾರನೇ ಆಗಿರುತ್ತಾನೆ. ಅಜ್ಞಾನಿಗೆ ಕರ್ತೃತ್ವವು ಇದೆ, ಬ್ರಹ್ಮಜ್ಞಾನಿಗೆ ಕರ್ತೃತ್ವವೇ ಇರುವುದಿಲ್ಲ. ಎಲ್ಲವೂ ತಾನೆಂದು ತಿಳಿದಿರುವ ಬ್ರಹ್ಮಜ್ಞಾನಿಗೆ ಋಣಿತ್ವವೆಂಬುದು ಹೊಂದಲಾರದಷ್ಟೇ?</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.09">
		<p class="intro-shloka">॥ಓಂ ದಗ್ಧಸಂಸಾರಬೀಜಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಕರ್ಮೋಪಾಸನಸಂಬಂಧಾತ್ ನೈವಾಜ್ಞಾನಂ ನಿವರ್ತತೇ।<br />ಅವಿದ್ಯಾಬೀಜರಹಿತಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೯</span><br /><span class="num">69.</span> ಅವಿದ್ಯೆಯೇ ದುಃಖಕ್ಕೆ ಬೀಜ</h1>
		<p class="bhashya-verse">ನ ಚೈತಾವದವಷ್ಟಂಭಾತ್ ಕಾಮಕರ್ಮೋದ್ಭವತ್ವತಃ।<br />ಸರ್ವಾನರ್ಥೈಕಬೀಜಸ್ಯ ಮೋಹಸ್ಯಾಸ್ತಿ ನಿರಾಕ್ರಿಯಾ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೪</p>
		<p class="bhashya-verse-meaning"><strong>ಅನ್ವಯಾರ್ಥ: ಚ</strong> = ಮತ್ತು, <strong>ಏತಾವತ್ ಅವಷ್ಟಂಭಾತ್</strong> = ಈ ಕರ್ಮೋಪಾಸನೆಗಳನ್ನಷ್ಟೇ ಮಾಡುವುದರಿಂದ, <strong>ಸರ್ವಾನರ್ಥ ಏಕ ಬೀಜಸ್ಯ</strong> = ಎಲ್ಲ ಅನರ್ಥಗಳಿಗೂ ಪ್ರಧಾನ ಬೀಜವಾಗಿರುವ, <strong>ಮೋಹಸ್ಯ</strong> = ಮೋಹದ, <strong>ನಿರಾಕ್ರಿಯಾ</strong> = ನಾಶವು, <strong>ನ ಅಸ್ತಿ</strong> = ಆಗುವುದಿಲ್ಲ. ಏಕೆಂದರೆ, <strong>ಕಾಮಕರ್ಮೋದ್ಭವತ್ವತಃ</strong> = ಈ ಉಪಾಸನೆಗಳೂ ಕಾಮಕರ್ಮಗಳಿಂದಲೇ ಹುಟ್ಟಿರುವುದರಿಂದ.</p>
		<p class="description"><strong>ಭಾವಾರ್ಥ</strong>: ಬರೀ ಉಪಾಸನೆಗಳಷ್ಟನ್ನೇ ಮಾಡುತ್ತಿದ್ದರೆ ಅದರಿಂದ ಸರ್ವಾನರ್ಥಗಳಿಗೂ ಬೀಜವಾಗಿರುವ ಅವಿದ್ಯೆಯು ಎಂದೆಂದಿಗೂ ತೊಲಗದು. ಏಕೆಂದರೆ ಅವಿದ್ಯಾಕಾಮಗಳಿಂದಲೇ ಎಲ್ಲಾ ಉಪಾಸನೆಗಳೂ ಹುಟ್ಟಿರುತ್ತವೆ.</p>
		<p class="description"><strong>ವಿವರಣೆ</strong>: ಕೇವಲ ಕರ್ಮಗಳಿಂದ ಅವಿದ್ಯೆಯು ನಾಶವಾಗದಿರಬಹುದು. ಆದರೆ ಉಪಾಸನೆಗಳನ್ನೂ ಸೇರಿಸಿಕೊಂಡರೆ ಆ ಉಪಾಸನೆಗಳಿಂದಲಾದರೂ ಅವಿದ್ಯೆಯು ನಿವೃತ್ತಿಯಾಗಬಹುದಲ್ಲವೆ? ಎಂದರೆ, ಸಾಧ್ಯವಿಲ್ಲ. ಏಕೆಂದರೆ ಕರ್ಮಗಳಂತೆ ಈ ಉಪಾಸನೆಗಳೂ ಅವಿದ್ಯಾಕಾಮಗಳಿಂದಲೇ ಹುಟ್ಟಿರುತ್ತವೆ. ಅವಿದ್ಯಾವಂತರೇ ಉಪಾಸನೆಗಳನ್ನು ಮಾಡುತ್ತಾ ಆಯಾ ಫಲಗಳನ್ನು ಹೊಂದುತ್ತಾ ಇರುತ್ತಾರೆ. ಆದ್ದರಿಂದ ಆತ್ಮಜ್ಞಾನದಿಂದ ಮಾತ್ರವೇ ತದ್ವಿರುದ್ಧವಾದ ಅವಿದ್ಯೆಯು ಪೂರಾ ನಾಶವಾಗುತ್ತದೆಯೇ ಹೊರತು ಬರೀ ಉಪಾಸನೆಗಳಿಂದ ಅಲ್ಲ. ಹೀಗಾಗಿ ವಿವೇಕಿಯು ಆತ್ಮಜ್ಞಾನವನ್ನೇ ಸಂಪಾದಿಸಿಕೊಳ್ಳಬೇಕು. ಆತ್ಮಜ್ಞಾನವು ವೇದಾಂತವಾಕ್ಯಾರ್ಥವಿಚಾರದಿಂದ ಉಂಟಾಗುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.10">
		<p class="intro-shloka">॥ಓಂ ಮೋಕ್ಷವ್ಯವಧಾನರಹಿತಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಆತ್ಮಜ್ಞಾನೋದಯೋ ನಾಮ ಹ್ಯವಿದ್ಯಾಬಾಧ ಏವ ಹಿ।<br />ಪ್ರಧ್ವಸ್ತಾಜ್ಞಾನದೋಷಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧೦</span><br /><span class="num">70.</span> ಕರ್ಮಗಳಿಂದ ಸಾಧ್ಯವಿಲ್ಲ</h1>
		<p class="bhashya-verse">ಅವಿದ್ಯಾವ್ಯವಧಾನಸ್ಯ ನಾಽಽತ್ಮಜ್ಞಾನಾತಿರೇಕತಃ।<br />ಪ್ರಧ್ವಸ್ತಿಃ ಕರ್ಮಭಿಃ ಕರ್ತುಂ ಶಕ್ಯಾ ತೇಷಾಮಮಾನತಃ॥</p>
		<p class="bhashya-verse-source">ಸಂಬಂಧವಾರ್ತಿಕಂ ೧೧೦೨</p>
		<p class="bhashya-verse-meaning"><strong>ಅನ್ವಯಾರ್ಥ: ಅವಿದ್ಯಾವ್ಯವಧಾನಸ್ಯ</strong> = ಮೋಕ್ಷಕ್ಕೆ ಅಡ್ಡಿಯಾಗಿರುವ ಅವಿದ್ಯೆಯ, <strong>ಪ್ರಧ್ವಸ್ತಿಃ</strong> = ನಾಶವು, <strong>ಆತ್ಮಜ್ಞಾನಾತಿರೇಕತಃ</strong> = ಆತ್ಮಜ್ಞಾನವನ್ನು ಬಿಟ್ಟು, <strong>ಕರ್ಮಭಿಃ</strong> = ಕರ್ಮಗಳಿಂದ, <strong>ಕರ್ತುಂ</strong> = ಮಾಡಿಕೊಳ್ಳುವುದಕ್ಕೆ, <strong>ನ ಶಕ್ಯಾ</strong> = ಸಾಧ್ಯವಿಲ್ಲ. ಏಕೆಂದರೆ, <strong>ತೇಷಾಂ</strong> = ಆ ಕರ್ಮಗಳು, <strong>ಅಮಾನತಃ</strong> = ಪ್ರಮಾಣವಾಗದಿರುವುದರಿಂದ.</p>
		<p class="description"><strong>ಭಾವಾರ್ಥ</strong>: ಅವಿದ್ಯೆಯೇ ಮುಕ್ತಿಗೆ ಅಡ್ಡಿ. ಅವಿದ್ಯೆಯು ಆತ್ಮಜ್ಞಾನದಿಂದಲೇ ತೊಲಗಬೇಕೇ ಹೊರತು ಕರ್ಮಗಳಿಂದಲ್ಲ. ಏಕೆಂದರೆ ಕರ್ಮಗಳು ಆತ್ಮಜ್ಞಾನಕ್ಕೆ ಸರಿಯಾದ ಪ್ರಮಾಣವೇ ಆಗಲಾರವು.</p>
		<p class="description"><strong>ವಿವರಣೆ</strong>: ಮೋಕ್ಷವು ಸ್ವತಃಸಿದ್ಧವಾದ್ದರಿಂದ ಇದಕ್ಕೆ ಅವಿದ್ಯೆಯೊಂದೇ ಅಡ್ಡಿಯು. ಅವಿದ್ಯಾನಿವೃತ್ತಿಯೇ ಮೋಕ್ಷವು. ಆತ್ಮಜ್ಞಾನದಿಂದಲೇ ಅವಿದ್ಯೆಯು ತೊಲಗಬೇಕು. ಬೆಳಕಿನಿಂದಲೇ ಅಲ್ಲವೆ ಕತ್ತಲೆಯು ನಾಶವಾಗುವುದು? ಆತ್ಮಜ್ಞಾನವೊಂದನ್ನು ಬಿಟ್ಟು ಕೇವಲ ಕರ್ಮಗಳಿಂದ ಅವಿದ್ಯೆಯು ನಾಶವಾಗಲಾರದು. ಏಕೆಂದರೆ ಕರ್ಮಗಳಿಗೆ ಅವಿದ್ಯೆಯನ್ನು ನಾಶಮಾಡುವ ಸಾಮರ್ಥ್ಯವಿಲ್ಲ. ಕರ್ಮಾನುಷ್ಠಾನದಿಂದ ಮರಣಾನಂತರ ಸ್ವರ್ಗಾದಿ ಫಲಗಳು ದೊರಕಬಹುದು. ಆದರೆ ಮೋಕ್ಷವು ಕರ್ಮಗಳಿಂದ ದೊರಕುವುದಿಲ್ಲ. ಏಕೆಂದರೆ ಕರ್ಮಗಳೇ ಅವಿದ್ಯಾಫಲವಾಗಿರುತ್ತದೆ. ಅವಿದ್ಯೆಯಿಂದ ಕರ್ಮಗಳೂ, ಕರ್ಮಗಳಿಂದ ಅವಿದ್ಯೆಯೂ ಪರಸ್ಪರ ಪೋಷಣೆಯಿಂದ ಬೆಳೆಯುತ್ತವೆ. ಆದ್ದರಿಂದ ಕರ್ಮಗಳು ಅವಿದ್ಯೆಯನ್ನು ಕಳೆಯಲಾರವು. ಹೀಗಾಗಿ ಸ್ವತಃಸಿದ್ಧವಾದ ಮೋಕ್ಷವು ಕರ್ಮಗಳಿಂದ ಪ್ರಾಪ್ಯವಲ್ಲ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.11">
		<p class="intro-shloka">॥ಓಂ ವೇದಕಾರುಣ್ಯವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಬ್ರಹ್ಮಜ್ಞಾನೇನ ಕೈವಲ್ಯಂ ಬ್ರೂತೇ ಕರುಣಯಾ ಶ್ರುತಿಃ।<br />ಶ್ರುತಿಸಂದೇಶಮರ್ಮಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧೧</span><br /><span class="num">71.</span> ಶ್ರುತಿಯ ಕಾರುಣ್ಯ</h1>
		<p class="bhashya-verse">ಪ್ರವೃತ್ತಿಜನಕಂ ಯಸ್ಮಾತ್ ಸರ್ವತ್ರೈವ ಪ್ರಯೋಜನಮ್।<br />ಶ್ರುತಿರ್ಬ್ರಹ್ಮವಿದಾಪ್ನೋತೀತ್ಯಾಹ ಪುಂಸಃ ಪ್ರಬುದ್ಧಯೇ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೨೭</p>
		<p class="bhashya-verse-meaning"><strong>ಅನ್ವಯಾರ್ಥ: ಸರ್ವತ್ರ ಏವ</strong> = ಎಲ್ಲಾ ಕಡೆಗಳಲ್ಲಿಯೂ, <strong>ಪ್ರಯೋಜನಂ</strong> = ಪ್ರಯೋಜನವು, <strong>ಪ್ರವೃತ್ತಿ ಜನಕಂ ಯಸ್ಮಾತ್</strong> = ಪ್ರವೃತ್ತಿಯನ್ನು ಉಂಟುಮಾಡುವುದು ಕಾಣುತ್ತಿರುವುದರಿಂದ, <strong>ಪುಂಸಃ</strong> = ಮಾನವನಿಗೆ, <strong>ಪ್ರಬುದ್ಧಯೇ</strong> = ಪ್ರಬೋಧವನ್ನು ಉಂಟುಮಾಡುವುದಕ್ಕಾಗಿ, <strong>ಶ್ರುತಿಃ</strong> = ತೈತ್ತಿರೀಯ ಶ್ರುತಿಯು, <strong>ಬ್ರಹ್ಮವಿತ್ ಆಪ್ನೋತಿ ಪರಂ</strong> = ಬ್ರಹ್ಮವನ್ನು ಬಲ್ಲವನು ಪರಬ್ರಹ್ಮವನ್ನೇ ಹೊಂದುತ್ತಾನೆ, <strong>ಇತಿ</strong> = ಎಂದು, <strong>ಆಹ</strong> = ಹೇಳುತ್ತಿದೆ.</p>
		<p class="description"><strong>ಭಾವಾರ್ಥ</strong>: ಪ್ರಯೋಜನವನ್ನು ಹೇಳಿದರೆ ಆಗ ಮಾನವರು ಆಯಾ ಕ್ರಿಯೆಗಳಲ್ಲಿ ಪ್ರವೃತ್ತರಾಗುತ್ತಾರೆಂಬುದು ಲೋಕದಲ್ಲಿ ಕಂಡಿರು ವುದರಿಂದ ಶ್ರುತಿಯೂ <strong>ಬ್ರಹ್ಮವಿದಾಪ್ನೋತಿ ಪರಂ</strong> ಎಂದು ಬ್ರಹ್ಮವಿದ್ಯೆಯ ಫಲವನ್ನು ಹೇಳುತ್ತಿದೆ.</p>
		<p class="description"><strong>ವಿವರಣೆ</strong>: ಪರಬ್ರಹ್ಮದ ಲಕ್ಷಣವನ್ನೇ ನೇರಾಗಿ ಶ್ರುತಿಯು ಹೇಳದೇ, <strong>ಬ್ರಹ್ಮವಿದಾಪ್ನೋತಿ ಪರಂ</strong> ಎಂದು ಪ್ರಯೋಜನವನ್ನು ಶ್ರುತಿಯು ಮೊದಲೇ ಏಕೆ ಹೇಳುತ್ತಿದೆ? ಎಂದರೆ ಪ್ರಯೋಜನವನ್ನು ಮೊದಲೇ ಹೇಳಿದರೆ, ಅನಂತರ ಅಂಥ ಸಾಧನವನ್ನು ಮಾಡುವುದಕ್ಕೆ ಸಾಧಕರು ಮುಂದಾಗುತ್ತಾರಲ್ಲವೆ? ಬ್ರಹ್ಮಜ್ಞಾನದಿಂದ ಬ್ರಹ್ಮಪ್ರಾಪ್ತಿಯೇ ಉಂಟಾಗುತ್ತದೆ, ಬ್ರಹ್ಮವನ್ನು ತಿಳಿದವನು ಬ್ರಹ್ಮವೇ ಆಗಿಬಿಡುತ್ತಾನೆ, ಬ್ರಹ್ಮವನ್ನು ತಿಳಿದರೆ ಅಮೃತತ್ವವನ್ನೇ ಹೊಂದುತ್ತಾನೆ—ಎಂದು ಶ್ರುತಿಯು ಸಾರುತ್ತಿದೆ. ಶ್ರುತಿಯ ಈ ಮಾತುಗಳನ್ನು ಕೇಳಿದ ಮುಮುಕ್ಷುವು ಶ್ರದ್ಧೆಯಿಂದ ಜ್ಞಾನಪ್ರಾಪ್ತಿಗಾಗಿ ಪ್ರವೃತ್ತನಾಗುತ್ತಾನೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.12">
		<p class="intro-shloka">॥ಓಂ ‘ತತ್ತ್ವಮಸಿ’ವಾಕ್ಯಾರ್ಥವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ತತ್ತ್ವಮಸ್ಯಾದಿವಾಕ್ಯಾನಾಂ ಮರ್ಮಜ್ಞಂ ಶಾಸ್ತ್ರಕೋವಿದಮ್।<br />ಅಹಂ ಬ್ರಹ್ಮೇತಿ ತಿಷ್ಠಂತಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧೨</span><br /><span class="num">72.</span> “ತತ್ತ್ವಮಸಿ” ವಾಕ್ಯಾರ್ಥವಿದು</h1>
		<p class="bhashya-verse">“ತತ್ತ್ವಮಸ್ಯಾದಿ” ವಾಕ್ಯಾನಾಂ ಸ್ವತಃಸಿದ್ಧಾರ್ಥಬೋಧನಾತ್।<br />ಅರ್ಥಾಂತರಂ ನ ಸಂದ್ರಷ್ಟುಂ ಶಕ್ಯತೇ ತ್ರಿದಶೈರಪಿ॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೧-೯೮</p>
		<p class="bhashya-verse-meaning"><strong>ಅನ್ವಯಾರ್ಥ: ತತ್ತ್ವಮಸ್ಯಾದಿವಾಕ್ಯಾನಾಂ</strong> = ತತ್ ತ್ವಮ್ ಅಸಿ ಮುಂತಾದ ವಾಕ್ಯಗಳು, <strong>ಸ್ವತಃಸಿದ್ಧಾರ್ಥಬೋಧನಾತ್</strong> = ಸ್ವತಃಸಿದ್ಧವಾದ ಅರ್ಥವನ್ನು ತಿಳಿಸುತ್ತಿವೆ. ಆದ್ದರಿಂದ, <strong>ಅರ್ಥಾಂತರಂ</strong> = ಈ ವಾಕ್ಯಗಳಿಗೆ ಬೇರೆಯ ಅರ್ಥವನ್ನು, <strong>ಸಂದ್ರಷ್ಟುಂ</strong> = ಕಾಣುವುದಕ್ಕೆ ಅಥವಾ ಹೇಳುವುದಕ್ಕೆ, <strong>ತ್ರಿದಶೈಃ ಅಪಿ</strong> = ದೇವತೆಗಳಿಂದಲೂ, <strong>ನ ಶಕ್ಯತೇ</strong> = ಸಾಧ್ಯವಾಗುವುದಿಲ್ಲ.</p>
		<p class="description"><strong>ಭಾವಾರ್ಥ: ತತ್ತ್ವಮಸಿ, ಅಹಂ ಬ್ರಹ್ಮಾಸ್ಮಿ</strong> ಮುಂತಾದ ವಾಕ್ಯಗಳು ಸ್ವತಸ್ಸಿದ್ಧವಾಗಿರುವ ವಿಷಯವನ್ನು ತಿಳಿಸುತ್ತಿರುವುದರಿಂದ, ಇದಕ್ಕಿಂತ ಭಿನ್ನವಾದ ಅರ್ಥವನ್ನು ದೇವತೆಗಳೂ ಕಲ್ಪಿಸಲಾರರು.</p>
		<p class="description"><strong>ವಿವರಣೆ</strong>: ‘<strong>ತತ್ ತ್ವಂ ಅಸಿ</strong>’ ಎಂಬುದು ಶ್ರುತಿವಾಕ್ಯ. ‘ನೀನೇ ಬ್ರಹ್ಮವು ಆಗಿದ್ದೀಯೆ’ ಎಂದರ್ಥ. ನಿರುಪಾಧಿಕನಾದ ಜೀವಾತ್ಮನೇ ಬ್ರಹ್ಮವಾಗಿರುತ್ತಾನೆ. ಸೋಪಾಧಿಕವಾದ ಬ್ರಹ್ಮವೇ ಜೀವನಾಗಿ ತೋರುತ್ತಿದೆ. ಉಪಾಧಿಗಳನ್ನು ತೆಗೆದುಹಾಕಿಬಿಟ್ಟರೆ ಇಬ್ಬರೂ ಒಂದೇ. ಹೀಗೆ ‘<strong>ತತ್ತ್ವಮಸಿ</strong>’ ಎಂಬ ವಾಕ್ಯವು ಸ್ವತಸ್ಸಿದ್ಧವಾಗಿರುವ ವಿಷಯವನ್ನು ತಿಳಿಸುತ್ತಿದೆ, ‘ಬೆಂಕಿಯು ಸುಡುತ್ತದೆ’—ಎನ್ನುವ ವಾಕ್ಯದಂತೆ. ಈ ಉಪದೇಶದಲ್ಲಿ ಮಾಡಬೇಕಾದ ಅಥವಾ ಬಿಡಬೇಕಾದ ಯಾವ ಕ್ರಿಯೆಯನ್ನೂ ಹೇಳುತ್ತಿಲ್ಲ. ಜೀವನ ಸ್ವರೂಪವೇ ಬ್ರಹ್ಮ, ಜೀವನ ಜೀವತ್ವವು ಅವಿದ್ಯಾಕಲ್ಪಿತವು. ‘ತತ್ತ್ವಮಸಿ’ ವಾಕ್ಯಕ್ಕೆ ಹೀಗೆ ಅರ್ಥವನ್ನು ಮಾಡಬೇಕೇ ಹೊರತು ಈ ವಾಕ್ಯಕ್ಕೆ ಬೇರೆಯ ಅರ್ಥವನ್ನು ಯಾರೂ ಹೇಗೂ ಕಲ್ಪಿಸಲು ಸಾಧ್ಯವಿಲ್ಲ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.13">
		<p class="intro-shloka">॥ಓಂ ಪ್ರಮಾತ್ರಾದಿಸಾಕ್ಷಿಣೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಜ್ಞಾತೃಜ್ಞಾನಜ್ಞೇಯಭಿನ್ನಂ ಜ್ಞಾತೃತ್ವಾದಿವಿದೂರಗಮ್।<br />ಸ್ವತಸ್ಸಿದ್ಧಾತ್ಮನಿಷ್ಠಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧೩</span><br /><span class="num">73.</span> ಆತ್ಮನಲ್ಲಿ ತ್ರಿಪುಟಿ ಭೇದವಿಲ್ಲ</h1>
		<p class="bhashya-verse">ಪ್ರಮಾತಾ ಚ ಪ್ರಮಾಣಂ ಚ ಪ್ರಮೇಯೋ ನಿಶ್ಚಿತಿಸ್ತಥಾ।<br />ಯತ್ಸಾಂನಿಧ್ಯಾತ್ ಪ್ರಸಿದ್ಧ್ಯಂತಿ ತತ್ಸಿದ್ಧೌ ಕಿಮಪೇಕ್ಷ್ಯತೇ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೮೬೫</p>
		<p class="bhashya-verse-meaning"><strong>ಅನ್ವಯಾರ್ಥ: ಪ್ರಮಾತಾ</strong> = ಪ್ರಮಾತೃವು, <strong>ಚ ಪ್ರಮಾಣಂ</strong> = ಮತ್ತು ಪ್ರಮಾಣವು, <strong>ಚ</strong> = ಮತ್ತು, <strong>ಪ್ರಮೇಯಃ</strong> = ಪ್ರಮೇಯವು, <strong>ತಥಾ</strong> = ಮತ್ತು, <strong>ನಿಶ್ಚಿತಿಃ</strong> = ನಿಶ್ಚಯಜ್ಞಾನವು, ಇವೆಲ್ಲವೂ <strong>ಯತ್ಸಾಂನಿಧ್ಯಾತ್</strong> = ಯಾವ ಆತ್ಮನ ಸಂನಿಧಾನದಿಂದ, <strong>ಪ್ರಸಿದ್ಧ್ಯಂತಿ</strong> = ಸಿದ್ಧವಾಗುತ್ತಿವೆಯೋ, <strong>ತತ್ಸಿದ್ಧೌ</strong> = ಅಂಥ ಆತ್ಮನನ್ನು ಸಿದ್ಧಮಾಡುವುದಕ್ಕೆ, <strong>ಕಿಮ್</strong> = ಏನು ತಾನೆ, <strong>ಅಪೇಕ್ಷ್ಯತೇ</strong> = ಬೇಕಾಗುತ್ತದೆ?</p>
		<p class="description"><strong>ಭಾವಾರ್ಥ</strong>: ಪ್ರತ್ಯಗಾತ್ಮನ ಸಂನಿಧಾನದಿಂದಲೇ ಪ್ರಮಾತೃಪ್ರಮಾಣಪ್ರಮೇಯ ಪ್ರಮಿತಿಗಳು ಸಿದ್ಧವಾಗುತ್ತಿರುವುದರಿಂದ, ಅಂಥ ಆತ್ಮನನ್ನು ಯಾವ ಪ್ರಮಾಣಗಳಿಂದ ಸಿದ್ಧಪಡಿಸಬೇಕು? ಅಂದರೆ, ಸಿದ್ಧಪಡಿಸಬೇಕಾಗಿಲ್ಲ. ಏಕೆಂದರೆ ಆತ್ಮನು ಸ್ವತಸ್ಸಿದ್ಧನಾಗಿರುತ್ತಾನೆ.</p>
		<p class="description"><strong>ವಿವರಣೆ</strong>: ಅನಾತ್ಮವಸ್ತುಗಳನ್ನಾದರೆ ಪ್ರಮಾಣಗಳಿಂದ ಸಿದ್ಧಪಡಿಸಬೇಕು. ಆದರೆ ಪ್ರಮಾಣಗಳೇ ಯಾವ ಆತ್ಮನಿಂದ ಸಿದ್ಧವಾಗುತ್ತಿವೆಯೋ ಅಂಥ ಆತ್ಮನನ್ನು ಪ್ರಮಾಣಗಳಿಂದ ಸಿದ್ಧಪಡಿಸಬೇಕಾಗಿಲ್ಲ. ಪ್ರಮಾತೃಪ್ರಮಾಣ ಪ್ರಮೇಯಗಳೂ ಹಾಗೂ ಪ್ರಮಿತಿಗಳೂ ಆತ್ಮನಿಂದಲೇ ಸಿದ್ಧವಾಗುತ್ತಿವೆ. ಆತ್ಮನು ಸ್ವಯಂಪ್ರಕಾಶನಾಗಿ ಸ್ವಯಂಜ್ಯೋತಿಯಾಗಿ ಸ್ವಯಂಸಿದ್ಧನಾಗಿರುತ್ತಾನೆ. ಆತ್ಮನಿಂದ ಪ್ರಮಾತೃಪ್ರಮಾಣ ಪ್ರಮೇಯಗಳು ಸಿದ್ಧವಾಗುತ್ತಿವೆಯೇ ಹೊರತು ಪ್ರಮಾಣಗಳಿಂದ ಆತ್ಮನು ಸಿದ್ಧವಾಗುತ್ತಿಲ್ಲ. ಇಂಥ ಆತ್ಮನನ್ನು ಯಾರೂ ಹೇಗೂ ಯಾವ ಪ್ರಮಾಣಗಳಿಂದಲೂ ಸಿದ್ಧಮಾಡಬೇಕಾಗಿಲ್ಲ. ಎಲ್ಲವನ್ನೂ ಬೆಳಗುತ್ತಿರುವ ಸೂರ್ಯನನ್ನು ಬೇರೆ ಯಾರು ತಾನೇ ಬೆಳಗಿಯಾರು?</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.14">
		<p class="intro-shloka">॥ಓಂ ಜ್ಞಾನಪ್ರಭಾವವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಆತ್ಮಜ್ಞಾನಬಲಾದೇವ ಅಜ್ಞಾನಂ ಬಾಧ್ಯತೇ ಧ್ರುವಮ್।<br />ಆತ್ಮವಿಜ್ಞಾನಸಂಪೂರ್ಣಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧೪</span><br /><span class="num">74.</span> ಕ್ಷಣಮಾತ್ರದಲ್ಲಿ ಅಜ್ಞಾನದ ಬಾಧ</h1>
		<p class="bhashya-verse">ಅನಾದಿಕಾಲಮಜ್ಞಾನಂ ಜ್ಞಾನೇನಾದಿಮತಾ ಕ್ಷಣಾತ್।<br />ದೃಶ್ಯತೇ ನಾಶ್ಯಮಾನಂ ಹಿ ನ ಚಾಽಸ್ಯಾಽಽವೃತ್ತಿರೀಕ್ಷ್ಯತೇ॥</p>
		<p class="bhashya-verse-source">ಸಂಬಂಧವಾರ್ತಿಕಂ ೧೦೮೯</p>
		<p class="bhashya-verse-meaning"><strong>ಅನ್ವಯಾರ್ಥ: ಅನಾದಿಕಾಲಂ</strong> = ಅನಾದಿಯಾಗಿರುವ, <strong>ಅಜ್ಞಾನಂ</strong> = ಅಜ್ಞಾನವು, <strong>ಆದಿಮತಾ</strong> = ಆದಿಯನ್ನುಳ್ಳ, <strong>ಜ್ಞಾನೇನ</strong> = ಆತ್ಮಜ್ಞಾನದಿಂದ, <strong>ಕ್ಷಣಾತ್</strong> = ಕೂಡಲೇ, <strong>ನಾಶ್ಯಮಾನಂ</strong> = ನಾಶಮಾಡಲ್ಪಡುತ್ತಿದೆ ಎಂಬುದು, <strong>ದೃಶ್ಯತೇ</strong> = ಜ್ಞಾನಿಗಳ ಅನುಭವದಲ್ಲಿ ಕಾಣುತ್ತಿದೆ. ಆದ್ದರಿಂದ, <strong>ಅಸ್ಯ</strong> = ಈ ಅಜ್ಞಾನನಾಶಕ್ಕೆ, <strong>ಆವೃತ್ತಿಃ</strong> = ಜ್ಞಾನಾಭ್ಯಾಸವು, <strong>ನ ಈಕ್ಷ್ಯತೇ</strong> = ಬೇಕಾಗಿಲ್ಲ.</p>
		<p class="description"><strong>ಭಾವಾರ್ಥ</strong>: ಹೌದು, ಅವಿದ್ಯೆಯು ಅನಾದಿಯಾಗಿರಬಹುದು, ಆದರೂ ಇದು ಆಗಂತುಕವಾದ ಆತ್ಮಜ್ಞಾನದಿಂದ ಕೂಡಲೇ ನಾಶವಾಗಿಬಿಡುತ್ತದೆ. ಆದ್ದರಿಂದ ಅಜ್ಞಾನನಿವೃತ್ತಿಗೆ ಜ್ಞಾನಾಭ್ಯಾಸವು ಬೇಕಾಗಿಲ್ಲ.</p>
		<p class="description"><strong>ವಿವರಣೆ</strong>: ಅಜ್ಞಾನವು ಅನಾದಿಯಾಗಿರುವುದು ದಿಟ. ಎಂದಿನಿಂದ ಈ ಅವಿದ್ಯೆಯು ಬಂದಿದೆಯೋ ಯಾರಿಗೂ ತಿಳಿಯದು. ಇಲ್ಲಿ ಅನಾದಿಯೆಂದರೆ ಅವಿಚಾರಸಿದ್ಧವಾದದ್ದು ಎಂದರ್ಥ. ಆದರೆ ಜ್ಞಾನವು ಬಂದಕೂಡಲೇ ಈ ಅವಿದ್ಯೆಯು ನಿವೃತ್ತಿಯಾಗಿಬಿಡುವುದೂ ಜ್ಞಾನಿಗಳ ಅನುಭವದಲ್ಲಿ ಕಂಡಿರುತ್ತದೆ. ಕತ್ತಲೆಯು ಎಷ್ಟೇ ದಟ್ಟವಾಗಿದ್ದರೂ ಬೆಳಕು ಬಂದಕೂಡಲೇ ನಾಶವಾಗಿಬಿಡುತ್ತದೆಯಲ್ಲವೆ? ಅಂದಮೇಲೆ ಜ್ಞಾನಾಭ್ಯಾಸವು ಬೇಕಾಗಿಲ್ಲ. ಜ್ಞಾನದ ಅಭ್ಯಾಸದಿಂದ, ಇರುವ ಪದಾರ್ಥವು ನಾಶವಾಗಬಹುದಾಗಿತ್ತು. ಆದರೆ ಅಜ್ಞಾನವು ನಿಜವಾಗಿ ಇಲ್ಲದ ಪದಾರ್ಥವು. ಇದು ನಿಜವಾಗಿ ಇಲ್ಲ ಎಂದು ತಿಳಿದರೆ ಅದೇ ವಿದ್ಯೆಯು. ಆತ್ಮಜ್ಞಾನವೊಂದೇ ಅಜ್ಞಾನನಿವೃತ್ತಿಗೆ ಸಾಕೇ ಸಾಕು! ಆತ್ಮಜ್ಞಾನೋದಯವಾದ ಕೂಡಲೇ ಅಜ್ಞಾನವು ನಾಶವಾಗಿಬಿಡುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.15">
		<p class="intro-shloka">॥ಓಂ ಸಾಕ್ಷಾದ್ ಬ್ರಹ್ಮವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಬ್ರಹ್ಮೈವ ಸಾಕ್ಷಾದಾತ್ಮಾ ಚ ಸರ್ವಭೂತಗುಹಾಶಯಃ।<br />ವೇದಾಂತಶಾಸ್ತ್ರಸಾರಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧೫</span><br /><span class="num">75.</span> ಬ್ರಹ್ಮವೇ ಆತ್ಮನು</h1>
		<p class="bhashya-verse">ಯತ್ಸಾಕ್ಷಾದಿತ್ಯುಪಕ್ರಮ್ಯ ಯ ಆತ್ಮೇತ್ಯುಪಸಂಹೃತೇಃ।<br />ಅನ್ಯೋನ್ಯಾರ್ಥಸಮಾಪ್ತೇಶ್ಚ ವ್ಯತಿರೇಕೇ ತ್ವಸಂಭವಾತ್॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೮೫</p>
		<p class="bhashya-verse-meaning"><strong>ಅನ್ವಯಾರ್ಥ: ಯತ್ ಸಾಕ್ಷಾತ್ ಅಪರೋಕ್ಷಾತ್ ಬ್ರಹ್ಮ</strong> = ಎಂದು ಪ್ರಾರಂಭಿಸಿ, <strong>ಯ ಆತ್ಮಾ ಸರ್ವಾಂತರಃ</strong> = ಎಂದು ಉಪಸಂಹಾರಮಾಡಿರುವುದರಿಂದ, <strong>ಅನ್ಯೋನ್ಯಾರ್ಥಸಮಾಪ್ತೇಃ</strong> = ಬ್ರಹ್ಮ ಆತ್ಮ ಶಬ್ದಗಳೆರಡೂ ಒಂದರಲ್ಲೊಂದು ಸೇರಿಕೊಂಡಿರುತ್ತವೆ; ಎರಡೂ; <strong>ವ್ಯತಿರೇಕೇ ತು</strong> = ಬೇರೆ ಬೇರೆಯೇ ಎಂದಾಗಿಬಿಟ್ಟರೆ, <strong>ಅಸಂಭವಾತ್</strong> = ಶಾಸ್ತ್ರಾರ್ಥವೇ ಹೊಂದುವುದಿಲ್ಲ.</p>
		<p class="description"><strong>ಭಾವಾರ್ಥ</strong>: ಬೃಹದಾರಣ್ಯಕೋಪನಿಷತ್ತಿನಲ್ಲಿಯೂ <strong>ಬ್ರಹ್ಮ</strong> ಶಬ್ದದಿಂದ ಪ್ರಾರಂಭಿಸಿ <strong>ಆತ್ಮ</strong>ಶಬ್ದದಿಂದ ಉಪಸಂಹಾರಮಾಡಿರುವುದು ಕಾಣುತ್ತಿದೆಯಾದ್ದರಿಂದ ಬ್ರಹ್ಮ ಆತ್ಮರುಗಳಿಗೆ ಅಭೇದವನ್ನೇ ಹೇಳಬೇಕು —ಎಂದರ್ಥ.</p>
		<p class="description"><strong>ವಿವರಣೆ</strong>: ಉಪನಿಷತ್ತಿನಲ್ಲಿ ಬ್ರಹ್ಮಶಬ್ದವನ್ನೂ ಆತ್ಮಶಬ್ದವನ್ನೂ ಮತ್ತೆ ಮತ್ತೆ ಬಳಸಿರುತ್ತಾರೆ. ಈ ಎರಡೂ ಶಬ್ದಗಳು ಏಕಾರ್ಥವನ್ನೇ ಹೇಳುತ್ತಿವೆಯೇ ಹೊರತು ಬೇರೆಬೇರೆಯದನ್ನಲ್ಲ. ಉದಾಹರಣೆಗೆ: ಬೃಹದಾರಣ್ಯಕೋಪನಿಷತ್ತಿನಲ್ಲಿ <strong>ಯತ್</strong> <strong>ಸಾಕ್ಷಾತ್ ಅಪರೋಕ್ಷಾತ್ </strong>‘<strong>ಬ್ರಹ್ಮ</strong>’ ಎಂದು ಪ್ರಾರಂಭಿಸಿ, ಅನಂತರ <strong>ಯ</strong> ‘<strong>ಆತ್ಮಾ</strong>’ <strong>ಸರ್ವಾಂತರಃ</strong> ಎಂದು ಹೇಳಿರುತ್ತದೆ. <strong>ಇಲ್ಲಿ ಬ್ರಹ್ಮ</strong> ಎಂದೂ <strong>ಆತ್ಮಾ</strong> ಎಂದೂ ಹೇಳಿರುವುದರಿಂದ ಬ್ರಹ್ಮ ಮತ್ತು ಆತ್ಮಾ ಎಂಬ ಎರಡೂ ಶಬ್ದಗಳಿಗೆ ಒಂದೇ ಅರ್ಥ ಎಂದು ತಿಳಿಯಬೇಕು. ಹೀಗೆಯೇ <strong>ಸತ್ಯಂ ಜ್ಞಾನಮ್ ಅನಂತಂ </strong>‘<strong>ಬ್ರಹ್ಮ</strong>’ ಎಂದು ಪ್ರಾರಂಭಿಸಿ, <strong>ತಸ್ಮಾದ್ವಾ ಏತಸ್ಮಾದಾತ್ಮನ ಆಕಾಶಃ ಸಂಭೂತಃ</strong>; ಆತ್ಮನೇ ಬ್ರಹ್ಮವೆಂದೂ ಬ್ರಹ್ಮವೇ ಆತ್ಮನೆಂದೂ ತಿಳಿಸಿದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.16">
		<p class="intro-shloka">॥ಓಂ ಪೂರ್ವಮೀಮಾಂಸಾರಹಸ್ಯಜ್ಞಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಕರ್ಮಕಾಂಡರಹಸ್ಯಜ್ಞಂ ಕರ್ಮಾತೀತಂ ನಿರಂಜನಮ್।<br />ಆತ್ಮನಿಷ್ಠಂ ಬ್ರಹ್ಮನಿಷ್ಠಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧೬</span><br /><span class="num">76.</span> ಕರ್ಮಕಾಂಡಿಗಳಿವರು</h1>
		<p class="bhashya-verse">ಇತಿ ಹೃಷ್ಟಧಿಯಾಂ ವಾಚಃ ಸ್ವಪ್ರಜ್ಞಾಧ್ಮಾತಚೇತಸಾಮ್।<br />ಘುಷ್ಯಂತೇ ಯಜ್ಞಶಾಲಾಸು ಧೂಮಾನದ್ಧಧಿಯಾಂ ಕಿಲ॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೧-೨೨</p>
		<p class="bhashya-verse-meaning"><strong>ಅನ್ವಯಾರ್ಥ: ಇತಿ</strong> = ಹೀಗೆಂದು, <strong>ಹೃಷ್ಟಧಿಯಾಮ್</strong> = ಹರ್ಷದಿಂದ ತುಂಬಿದ ಅಂತಃಕರಣವನ್ನುಳ್ಳಂಥ, <strong>ಸ್ವಪ್ರಜ್ಞಾ ಧ್ಮಾತಚೇತಸಾಮ್</strong> = ತಮ್ಮ ಪಾಂಡಿತ್ಯದಿಂದ ಉಬ್ಬಿದ ಚಿತ್ತವುಳ್ಳಂಥ, ಮತ್ತು, <strong>ಧೂಮಾನದ್ಧಧಿಯಾಮ್</strong> = ಧೂಮಮಾರ್ಗದಿಂದ ಹಾಗೂ ಹೊಗೆಯಿಂದ ಮುಚ್ಚಲ್ಪಟ್ಟ ಬುದ್ಧಿಯುಳ್ಳಂಥ, <strong>ಮೀಮಾಂಸಕಾನಾಮ್</strong> = ಮೀಮಾಂಸಕರ, <strong>ವಾಚಃ</strong> = ಮಾತುಗಳು, <strong>ಯಜ್ಞಶಾಲಾಸು</strong> = ಯಾಗಶಾಲೆಗಳಲ್ಲಿ , <strong>ಘುಷ್ಯಂತೇ</strong> = ಗಟ್ಟಿಯಾಗಿ ಕೂಗಲ್ಪಡುತ್ತವೆ.</p>
		<p class="description"><strong>ಭಾವಾರ್ಥ</strong>: ಕರ್ಮವಾದಿಗಳಾದ ಮೀಮಾಂಸಕರು ಹೃಷ್ಟಾಂತಃಕರಣರೂ ಸ್ವಪ್ರಜ್ಞಾಧ್ಮಾತಚೇತಸರೂ ಧೂಮಾನದ್ಧಚಿತ್ತರೂ ಆಗಿರುತ್ತಾರೆ. ಆ ಋತ್ವಿಜರೆಲ್ಲರೂ ಯಜ್ಞಶಾಲೆಗಳೊಳಗೆ ಕೂತುಕೊಂಡು “ಕರ್ಮಗಳಿಂದಲೇ ಸ್ವರ್ಗ ಹಾಗೂ ಮೋಕ್ಷವು, ಕರ್ಮಗಳಿಂದಲೇ ಅವಿದ್ಯಾನಿವೃತ್ತಿ, ಕರ್ಮಗಳೇ ವೇದವೇದಾಂತಗಳ ಸಾರ; ಆತ್ಮಜ್ಞಾನವು ಬೇಕಾಗಿಲ್ಲ , ಕರ್ಮಗಳಿಂದಲೇ ಮುಕ್ತಿ”—ಎಂದು ಮುಂತಾಗಿ ಯಜ್ಞ ಶಾಲೆಗಳಲ್ಲಿ ಗಟ್ಟಿಯಾಗಿ ಪ್ರವಚನಮಾಡುತ್ತಾ ಇರುತ್ತಾರೆ.</p>
		<p class="description"><strong>ವಿವರಣೆ</strong>: ಕರ್ಮವಾದಿಗಳೆಂದರೆ ಕರ್ಮವನ್ನೇ ತಾತ್ಪರ್ಯದಿಂದ ಪ್ರತಿಪಾದಿಸುವ ಮೀಮಾಂಸಕರು. ಇವರಿಗೆ ವಸ್ತುತಂತ್ರವಿಚಾರಮಾರ್ಗವಾಗಲೀ ಆತ್ಮಜ್ಞಾನದ ಹಾಗೂ ಮೋಕ್ಷದ ಪರಮಾರ್ಥ ಸ್ವರೂಪವಾಗಲೀ ತಿಳಿದಿರುವುದಿಲ್ಲ. ಆದ್ದರಿಂದಲೇ ಇವರು ಆತ್ಮಜ್ಞಾನಮಾರ್ಗವನ್ನು ನಿಂದಿಸುತ್ತಿದ್ದಾರೆ. ಮುಮುಕ್ಷುಗಳು ಮೀಮಾಂಸಕರ ಮಾತುಗಳಿಂದ ಮೋಸಹೋಗಬಾರದು; ಜ್ಞಾನದಿಂದಲೇ ಮುಕ್ತಿಯು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.17">
		<p class="intro-shloka">॥ಓಂ ಮಾಲಿನ್ಯರಹಿತಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಸಂಸಾರದೋಷಭಾಗಾತ್ಮಾ ದೇಹಸಂಸಾರಬಂಧನಾತ್।<br />ಸಂಸಾರದೋಷನಿರ್ಮುಕ್ತಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧೭</span><br /><span class="num">77.</span> ಅಜ್ಞಾನವೇ ಕೊಳೆ</h1>
		<p class="bhashya-verse">ದೇಹೇಂದ್ರಿಯಾದಿಸಂಸರ್ಗಾತ್ ಮಲಿನಂ ಕಲುಷೀಕೃತಮ್।<br />ಯಥಾ<strong>ಽಽ</strong>ಕಾಶಂ ತಮೋರೂಢಂ ಸ್ಫುರತ್ಯನವಕಾಶವತ್॥</p>
		<p class="bhashya-verse-source">ಮಾನಸೋಲ್ಲಾಸ ೪-೩೪</p>
		<p class="bhashya-verse-meaning"><strong>ಅನ್ವಯಾರ್ಥ: ಯಥಾ</strong> = ಹೇಗೆ, <strong>ಆಕಾಶಃ</strong> = ಆಕಾಶವು, <strong>ತಮೋರೂಢಂ</strong> = ಕತ್ತಲೆಯಿಂದ ಆವರಿಸಲ್ಪಟ್ಟಿರುವಾಗ, <strong>ಅನವಕಾಶವತ್</strong> = ಅವಕಾಶವೇ ಇಲ್ಲದಂತೆ, <strong>ಸ್ಫುರತಿ</strong> = ತೋರುತ್ತದೆಯೋ ಅದರಂತೆಯೇ, ಆತ್ಮನೂ ಕೂಡ, <strong>ದೇಹ</strong> <strong>ಇಂದ್ರಿಯ ಆದಿ ಸಂಸರ್ಗಾತ್</strong> = ದೇಹ ಇಂದ್ರಿಯ ಮುಂತಾದವುಗಳ ಸಂಬಂಧದಿಂದ, <strong>ಮಲಿನಂ</strong> = ಮಲಿನವಾಗಿರುವಂತೆ, ಹಾಗೂ <strong>ಕಲುಷೀಕೃತಮ್</strong> <strong>ಇವ</strong> = ಕೊಳೆಯಾಗಿರುವಂತೆ ತೋರುತ್ತಾನೆ.</p>
		<p class="description"><strong>ಭಾವಾರ್ಥ</strong>: ಆಕಾಶವೆಂದರೆ ಅವಕಾಶದಾತೃ. ಅವಕಾಶವನ್ನು ಕೊಡುವುದೇ ಆಕಾಶವು. ಆದರೆ ದಟ್ಟವಾದ ಕತ್ತಲೆಯಿಂದ ಕೂಡಿಕೊಂಡಿದ್ದರೆ ಆ ಆಕಾಶವು ಅವಕಾಶವೇ ಇಲ್ಲದಂತೆ ತೋರುತ್ತದೆಯಲ್ಲವೆ? ಅದರಂತೆ ಆತ್ಮನೂ ಸ್ವತಃ ನಿತ್ಯಶುದ್ಧ ನಿತ್ಯಬುದ್ಧ ನಿತ್ಯಮುಕ್ತ ಸ್ವರೂಪನೇ ಆಗಿದ್ದರೂ ಮಲಿನಗೊಂಡವನಂತೆ ತೋರುವುದಕ್ಕೆ ಕಾರಣ ವೇನು? ಎಂದರೆ ದೇಹಾದಿಸಂಘಾತಗಳಲ್ಲಿ ಸೇರಿಕೊಂಡಿರುವುದರಿಂದ.</p>
		<p class="description"><strong>ವಿವರಣೆ</strong>: ದೇಹಾದಿ ಉಪಾಧಿಗಳ ಸಂಬಂಧದಿಂದಲೇ ಆತ್ಮನಿಗೆ ಜೀವತ್ವ, ಸಂಸಾರಿತ್ವ, ಸುಖದುಃಖಾದಿಗಳು ತೋರುತ್ತಿವೆ. ದೇಹದ ಸಂಬಂಧದಿಂದ ದೇಹದ ದೋಷಗಳೂ, ಇಂದ್ರಿಯ ಸಂಬಂಧದಿಂದ ಇಂದ್ರಿಯಗಳ ದೋಷಗಳೂ, ಮನಸ್ಸಿನ ಸಂಬಂಧದಿಂದ ಮನಸ್ಸಿನ ದೋಷಗಳೂ ಆತ್ಮನಲ್ಲಿ ತೋರುತ್ತಿವೆ. ಈ ದೋಷಗಳೆಲ್ಲವೂ ಅವಿದ್ಯಾಕೃತಗಳೇ ಹೊರತು ಪರಮಾರ್ಥವಲ್ಲ. ಆದ್ದರಿಂದ ಸ್ವತಃ ಆತ್ಮನಿಗೆ ಈ ಯಾವ ದೋಷಗಳೂ ಅಂಟಿಕೊಂಡಿರುವುದಿಲ್ಲ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.18">
		<p class="intro-shloka">॥ಓಂ ವೇದಾಂತಾರ್ಥಪ್ರವೇಶಕಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಏಷಣಾತ್ರಯನಿರ್ಮುಕ್ತಂ ವಿಷಯೇಭ್ಯಃ ಪರಾಙ್ಮುಖಮ್।<br />ಸಂಸಾರಾತ್ ಸುವಿರಕ್ತಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧೮</span><br /><span class="num">78.</span> ಇಂಥವನಿಗೆ ಹೇಳಬಾರದು</h1>
		<p class="bhashya-verse">ನಾವಿರಕ್ತಾಯ ಸಂಸಾರಾತ್ ನಾನಿರಸ್ತೈಷಣಾಯ ಚ।<br />ನ ಚಾಯಮವತೇ ದೇಯಂ ವೇದಾಂತಾರ್ಥಪ್ರವೇಶನಮ್॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೪-೭೧</p>
		<p class="bhashya-verse-meaning"><strong>ಅನ್ವಯಾರ್ಥ: ಸಂಸಾರಾತ್</strong> = ಸಂಸಾರದಿಂದ, <strong>ಅವಿರಕ್ತಾಯ</strong> = ವಿರಕ್ತನಾಗದವನಿಗೆ, <strong>ಚ</strong> = ಮತ್ತು , <strong>ಅನಿರಸ್ತ ಏಷಣಾಯ</strong> = ಏಷಣಾತ್ರಯಗಳಿಂದ ಮೇಲಕ್ಕೆ ಎದ್ದು ನಿಲ್ಲದವನಿಗೆ, <strong>ಚ</strong> = ಮತ್ತು, <strong>ಅಯಮವತೇ</strong> = ಇಂದ್ರಿಯನಿಗ್ರಹವನ್ನು ಮಾಡದವನಿಗೆ, <strong>ವೇದಾಂತಾರ್ಥಪ್ರವೇಶನಂ</strong> = ವೇದಾಂತದಲ್ಲಿತಿಳಿಸಿರುವಂಥ ವಿಷಯಗಳನ್ನು, <strong>ನ ದೇಯಂ</strong> = ಕೊಡಬಾರದು, ಅಂದರೆ ತಿಳಿಸಬಾರದು.</p>
		<p class="description"><strong>ಭಾವಾರ್ಥ</strong>: ಈ ಸಂಸಾರದಿಂದ ವಿರಕ್ತನಾಗದವನಿಗೂ, ಶಮದಮಾದಿಗಳಿಲ್ಲದವನಿಗೂ, ಇಂದ್ರಿಯನಿಗ್ರಹವಿಲ್ಲದವನಿಗೂ ವೇದಾಂತವನ್ನು ಹೇಳಬಾರದು; ಆತ್ಮತತ್ತ್ವವನ್ನೂ ಇಂಥವರಿಗೆ ಹೇಳಬಾರದು.</p>
		<p class="description"><strong>ವಿವರಣೆ</strong>: ವೇದಾಂತಗಳಲ್ಲಿ ಉಪದೇಶಿಸಿರುವ ಆತ್ಮತತ್ತ್ವವನ್ನು ಅನಧಿಕಾರಿಗಳಿಗೆ ತಿಳಿಸಬಾರದು. ಏಕೆಂದರೆ ಅವರಿಗೆ ವೇದಾಂತ ಸಂದೇಶಗಳು ಬೇಕಾಗಿಲ್ಲ. ಯಾರಿಗೆ ಮೋಕ್ಷೇಚ್ಛೆಯೇ ಇಲ್ಲವೋ, ಯಾರು ಅನಧಿಕಾರಿಗಳೋ ಅಂಥವರಿಗೆ ವೇದಾಂತವನ್ನು ಹೇಳಿದರೂ ವ್ಯರ್ಥವೇ. ವೇದಾಂತಕ್ಕೆ ಅನಧಿಕಾರಿಗಳು ಯಾರೆಂದರೆ:</p>
		<p>ಸಂಸಾರದ ಭೋಗಗಳಲ್ಲಿಯೇ ಸದಾ ಮುಳುಗಿರುವವರಾಗಿ ಭೋಗಗಳಿಂದ ವಿರಕ್ತರಾಗದವರು ವೇದಾಂತವನ್ನು ಅರ್ಥಮಾಡಿಕೊಳ್ಳಲಾರರು. ಏಷಣಾತ್ರಯದಿಂದ ದೂರರಾಗದೇ ಆಶೆಗಳನ್ನು ಬಿüಡದಿರುವವರು, ಶಮದಮಾದಿಸಾಧನರಹಿತರಿಗೆ ವೇದಾಂತಗಳನ್ನು ಹೇಳಿದರೂ “ಗೋರ್ಕಲ್ಲ ಮೇಲೆ ಮಳೆಸುರಿದಂತೆ” ಆಗುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.19">
		<p class="intro-shloka">॥ಓಂ ಜೀವೇಶ್ವರತ್ವವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಸರ್ವೇ ಜೀವಾ ಜ್ಞಾನವಂತಃ ಪರೇಶ್ವರಸಮಾಃ ಸದಾ।<br />ಜ್ಞಾನಕ್ರಿಯಾಶಕ್ತಿಮಂತಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೧೯</span><br /><span class="num">79.</span> ಜ್ಞಾನಕ್ರಿಯೆಗಳು ಇಬ್ಬರಿಗೂ ಸಮಾನ</h1>
		<p class="bhashya-verse">ಜ್ಞಾನಕ್ರಿಯೇ ಶಿವೇನೈಕ್ಯಾತ್ ಸಂಕ್ರಾಂತೇ ಸರ್ವಜಂತುಷು।<br />ಈಶ್ವರತ್ವಂ ಚ ಜೀವಾನಾಂ ಸಿದ್ಧಂ ತಚ್ಛಕ್ತಿಸಂಕ್ರಮಾತ್॥</p>
		<p class="bhashya-verse-source">ಮಾನಸೋಲ್ಲಾಸ ೧-೨೧</p>
		<p class="bhashya-verse-meaning"><strong>ಅನ್ವಯಾರ್ಥ: ಜ್ಞಾನಕ್ರಿಯೇ</strong> = ಜ್ಞಾನ ಮತ್ತು ಕ್ರಿಯೆಗಳು, <strong>ಶಿವೇನ</strong> = ಶಿವನೊಂದಿಗೆ, <strong>ಸರ್ವಜಂತುಷು</strong> = ಎಲ್ಲ ಪ್ರಾಣಿಗಳಲ್ಲಿಯೂ, <strong>ಐಕ್ಯಾತ್</strong> = ಏಕವಾಗಿರುವುದರಿಂದ, <strong>ಸಂಕ್ರಾಂತೇ</strong> = ಸಂಕ್ರಾಂತವಾಗಿರುತ್ತವೆ. <strong>ಚ</strong> = ಮತ್ತು , <strong>ತತ್ ಶಕ್ತಿಸಂಕ್ರಮಾತ್</strong> = ಆ ಶಕ್ತಿಗಳ ಸಂಕ್ರಮಣದಿಂದ, <strong>ಜೀವಾನಾಂ</strong> = ಜೀವರುಗಳಿಗೆ, <strong>ಈಶ್ವರತ್ವಂ</strong> = ಈಶ್ವರತ್ವವು, <strong>ಸಿದ್ಧಂ</strong> = ಸಿದ್ಧವಾಗುತ್ತದೆ.</p>
		<p class="description"><strong>ಭಾವಾರ್ಥ</strong>: ಈಶ್ವರನಿಗೂ ಜ್ಞಾನಕ್ರಿಯೆಗಳಿವೆ, ಜೀವರುಗಳಿಗೂ ಆ ಜ್ಞಾನಕ್ರಿಯೆಗಳಿರುತ್ತವೆ. ಈಶ್ವರನ ಆ ಜ್ಞಾನಕ್ರಿಯೆಗಳೇ ಜೀವರುಗಳಲ್ಲಿಯೂ ಸಂಕ್ರಾಂತವಾಗಿರುವುದರಿಂದ ಜೀವರೆಲ್ಲರೂ ಈಶ್ವರನೆಂದೇ ಸಿದ್ಧವಾಗುತ್ತದೆ.</p>
		<p class="description"><strong>ವಿವರಣೆ</strong>: ಜ್ಞಾನವೂ ಕ್ರಿಯೆಯೂ ಪರಮೇಶ್ವರನಿಗೂ ಜೀವರಿಗೂ ಸಮಾನವಾಗಿ ತೋರುತ್ತಿವೆ. ಜೀವರಲ್ಲಿ ಜ್ಞಾನಶಕ್ತಿಯೂ ಕ್ರಿಯಾಶಕ್ತಿಯೂ ಕಾಣಿಸುತ್ತಿವೆಯಲ್ಲವೆ? ಈ ಶಕ್ತಿಗಳು ಜೀವರುಗಳಿಗೆ ಪರಮೇಶ್ವರನಿಂದಲೇ ಹರಿದುಬಂದಿರುತ್ತವೆ. ಆದ್ದರಿಂದಲೇ ಎಲ್ಲಾ ಜೀವರುಗಳೂ ನಿಜವಾಗಿ ಪರಮೇಶ್ವರಸ್ವರೂಪರೇ ಆಗಿರುತ್ತಾರೆ. ಜೀವಬ್ರಹ್ಮರಿಗೆ ನಿಜವಾಗಿ ಐಕ್ಯವೇ ಇರುತ್ತದೆ. ಅವಿದ್ಯೆಯಿಂದಲೇ ಭೇದವು ತೋರುತ್ತಿದೆ. ನಿಜವಾಗಿ ಪರಮಾರ್ಥತತ್ತ್ವವನ್ನು ವಿಚಾರಮಾಡಿ ನೋಡಿದರೆ ಜೀವರೇ ಈಶ್ವರನೆಂದೂ, ಈಶ್ವರನೇ ಜೀವರೆಂದೂ ಸರಳವಾಗಿ ತಿಳಿದುಬಿಡುತ್ತದೆ. ಉಪಾಧಿಸಂಬಂಧವನ್ನು ವಿವೇಕದಿಂದ ತೆಗೆದುಹಾಕಿದರೆ ಜೀವೇಶ್ವರರಿಬ್ಬರೂ ಒಂದೇ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.20">
		<p class="intro-shloka">॥ಓಂ ಸದೇಕನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಸದೇವೇದಂ ಜಗತ್ ಕೃತ್ಸ್ನಂ ಚೇತನಾಚೇತನಾತ್ಮಕಮ್।<br />ಸದಾತ್ಮಬ್ರಹ್ಮಸಂನಿಷ್ಠಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨೦</span><br /><span class="num">80.</span> ಈ ಜಗತ್ತೆಲ್ಲವೂ ಸದ್ ಬ್ರಹ್ಮವೇ</h1>
		<p class="bhashya-verse">ಸದ್ ಬೀಜಂ ಸತ್ ಪ್ರತಿಷ್ಠಂ ಚ ಸದಾಯತನಮೇವ ಚ।<br />ಪ್ರತ್ಯಕ್ಷಮೇವ ತತ್ ಸಿದ್ಧಂ ಸದನ್ಯಸ್ಯಾಪ್ರಸಿದ್ಧಿತಃ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೧-೧೦</p>
		<p class="bhashya-verse-meaning"><strong>ಅನ್ವಯಾರ್ಥ: ಸದ್ ಬೀಜಂ</strong> = ಸತ್ ನಿಂದಲೇ ಹುಟ್ಟಿ, <strong>ಸತ್ ಪ್ರತಿಷ್ಠಂ</strong> = ಸತ್ತಿನಲ್ಲೇ ಇದ್ದು, <strong>ಚ</strong> = ಮತ್ತು, <strong>ಸದಾಯತನಮ್ ಏವ</strong> = ಸತ್ತಿನಲ್ಲೇ ನೆಲೆಗೊಂಡಿರುವ ಈ ವಿಶ್ವವು, <strong>ಪ್ರತ್ಯಕ್ಷಮೇವ</strong> = ಪ್ರತ್ಯಕ್ಷವಾಗಿ, <strong>ತತ್ ಸಿದ್ಧಂ</strong> = ಸಿದ್ಧವಾಗಿರುತ್ತದೆ. <strong>ಸದನ್ಯಸ್ಯ</strong> = ಸತ್ ಗಿಂತ ಭಿನ್ನವಾಗಿ ಸ್ವತಂತ್ರವಾಗಿ ಹಾಗೂ ಸತ್ಯವಾಗಿ ಈ ಜಗತ್ತೆಂಬುದು, <strong>ಅಪ್ರಸಿದ್ಧಿತಃ</strong> = ಪ್ರಸಿದ್ಧವಾಗದಿರುವುದರಿಂದ.</p>
		<p class="description"><strong>ಭಾವಾರ್ಥ</strong>: ಈ ವಿಶ್ವವು ಸತ್ತಿನಿಂದಲೇ ಹುಟ್ಟಿ ಸತ್ತಿನಲ್ಲಿಯೇ ಇದ್ದು ಸತ್ ಸ್ವರೂಪವೇ ಆಗಿರುವುದು ನಮಗೆಲ್ಲ ಕಾಣಿಸುತ್ತಿದೆ. ಸತ್ ಇಲ್ಲದಿದ್ದರೆ ಈ ಪ್ರಪಂಚವು ಹೀಗೆ ತೋರುತ್ತಲೇ ಇರಲಿಲ್ಲ.</p>
		<p class="description"><strong>ವಿವರಣೆ</strong>: ನಾಮರೂಪಾತ್ಮಕವಾದ ಹಾಗೂ ಕಾರ್ಯವಾದ ಈ ವಿಶ್ವವು ಇಷ್ಟೊಂದು ಚೆನ್ನಾಗಿ ನಮ್ಮೆದುರಿಗೆ ಕಾಣಬೇಕಾದರೆ ಇದಕ್ಕೊಂದು ಸತ್ಯವಾದ ಆಸ್ಪದವು ಇರಲೇಬೇಕಲ್ಲವೆ? ಸದ್ ರೂಪವಾದ ಬ್ರಹ್ಮವೇ ಈ ವಿಶ್ವಕ್ಕೆ ಕಾರಣವೂ ಆಸ್ಪದವೂ ಆಗಿರುತ್ತದೆ. ಸತ್ ನಿಂದಲೇ ಹುಟ್ಟಿ, ಸತ್ನಿಂದಲೇ ಬದುಕಿದ್ದು ಸದ್ರೂಪವೇ ಆಗಿರುತ್ತದೆ ಈ ಜಗತ್ತು. ಸದ್ರೂಪನಾದ ಆತ್ಮನನ್ನು ಬಿಟ್ಟರೆ ಈ ಜಗತ್ತೆಂಬುದು ಹೀಗೆ ತೋರುತ್ತಿರಲಿಲ್ಲ. ಈ ವಿಶ್ವವೆಲ್ಲವೂ ಜ್ಞಾನಿಗೆ ಆತ್ಮನೇ ಆಗಿ ತೋರುತ್ತಿದೆ. ಯಾವುದೇ ಹುಸಿಯಾದ ಪದಾರ್ಥವು ತೋರಬೇಕಾದರೂ ಅದಕ್ಕೊಂದು ಆಸ್ಪದವಾದ ಸತ್ಯವಾದ ವಸ್ತುವು ಇರಲೇಬೇಕಲ್ಲವೇ? ಅವನೇ ಆತ್ಮನೆಂದೂ, ಬ್ರಹ್ಮವೆಂದೂ, ಈಶ್ವರನೆಂದೂ ವೇದ ವೇದಾಂತ ಶಾಸ್ತ್ರಗಳು ಸ್ಪಷ್ಟವಾಗಿ ಹೇಳುತ್ತಿವೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.21">
		<p class="intro-shloka">॥ಓಂ ಕರ್ಮಾಜಿರ್ತಲೋಕತತ್ತ್ವವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಸರ್ವೇ ಕರ್ಮಾಜಿರ್ತಾ ಲೋಕಾಃ ಅನಿತ್ಯಾಃ ಕ್ಷಯಿಣೋ ಧ್ರುವಮ್।<br />ಕರ್ಮಾಜಿರ್ತಲೋಕದೂರಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨೧</span><br /><span class="num">81.</span> ಕರ್ಮಫಲಗಳೆಲ್ಲವೂ ಅನಿತ್ಯ</h1>
		<p class="bhashya-verse">ಕ್ಷಯೀ ಕರ್ಮಾಜಿರ್ತೋ ಲೋಕಃ ಸ್ವರಾಡ್ ಬ್ರಹ್ಮಾವಬೋಧತಃ।<br />ಲಬ್ಧೇ ತ್ರೈಲೋಕ್ಯರಾಜ್ಯೇ ನಾ ಭಿಕ್ಷಾಮಾದ್ರಿಯತೇ ತು ಕಃ॥</p>
		<p class="bhashya-verse-source">ಸಂಬಂಧವಾರ್ತಿಕಂ ೩೭೧</p>
		<p class="bhashya-verse-meaning"><strong>ಅನ್ವಯಾರ್ಥ: ಸ್ವರಾಡ್ ಬ್ರಹ್ಮಾವಬೋಧತಃ</strong> = ಸ್ವಯಂ ಪ್ರಕಾಶಸ್ವರೂಪವಾದ ಬ್ರಹ್ಮದ ಜ್ಞಾನೋದಯವಾದ ಕೂಡಲೇ, <strong>ಕರ್ಮಾಜಿರ್ತಃ</strong> = ಕರ್ಮಗಳಿಂದ ಸಂಪಾದಿಸಿಕೊಂಡಿದ್ದ , <strong>ಲೋಕಃ</strong> = ಸ್ವರ್ಗಲೋಕಾದಿಗಳೆಲ್ಲವೂ, <strong>ಕ್ಷಯೀ</strong> = ನಾಶವಾಗತಕ್ಕವುಗಳೇ ಆಗುತ್ತವೆ. <strong>ತ್ರೈಲೋಕ್ಯರಾಜ್ಯೇ</strong> = ಮೂರೂ ಲೋಕಗಳಿಗೆ ಆಧಿಪತ್ಯವು, <strong>ಲಬ್ಧೇ ತು</strong> = ದೊರಕಿದಮೇಲೆ, <strong>ಕಃ ನಾ</strong> = ಯಾವ ಮನುಷ್ಯನುತಾನೆ, <strong>ಭಿಕ್ಷಾಂ</strong> = ಭಿಕ್ಷೆಬೇಡುವುದನ್ನು, <strong>ಆದ್ರಿಯತೇ</strong> = ಇಷ್ಟಪಡುತ್ತಾನೆ?</p>
		<p class="description"><strong>ಭಾವಾರ್ಥ</strong>: ಬ್ರಹ್ಮಜ್ಞಾನವುಂಟಾಗಿ ಮೋಕ್ಷವನ್ನೇ ಹೊಂದಿದ ಮೇಲೆ ಅಂಥವನಿಗೆ ಯಾವ ಸ್ವರ್ಗಾದಿಲೋಕಗಳಲ್ಲಿಯೂ ಆಸಕ್ತಿಯು ಇರುವುದಿಲ್ಲ. ಏಕೆಂದರೆ ಮೋಕ್ಷವು ನಿತ್ಯವಾದದ್ದು, ಸ್ವರ್ಗಾದಿಗಳು ಅನಿತ್ಯವಾದವುಗಳು. ಮೂರೂ ಲೋಕಗಳಿಗೇ ಮಹಾರಾಜನಾದ ಮೇಲೆ ಅಂಥವನು ಭಿಕ್ಷಾಟನೆಯನ್ನು ಎಂದೂ ಮಾಡಲಾರನಲ್ಲವೆ?</p>
		<p class="description"><strong>ವಿವರಣೆ</strong>: ಸ್ವರ್ಗಲೋಕ, ಬ್ರಹ್ಮಲೋಕಾದಿಗಳು ನಿತ್ಯವಾಗಿದ್ದರೂ ಮೋಕ್ಷದ ದೃಷ್ಟಿಯಿಂದ ನೋಡಿದಾಗ ಇವೆಲ್ಲವೂ ಅನಿತ್ಯವಾದವುಗಳೇ. ಬ್ರಹ್ಮಜ್ಞಾನದಿಂದ ಮುಕ್ತನಾದವನಿಗೆ ಈ ಸ್ವರ್ಗಾದಿ ಅನಿತ್ಯ ಲೋಕಗಳಲ್ಲಿ ಆಸಕ್ತಿಯು ಇರುವುದಿಲ್ಲ. ಏಕೆಂದರೆ ಇವನು ಬ್ರಹ್ಮವನ್ನೇ ಹೊಂದಿರುತ್ತಾನೆ. ತ್ರೈಲೋಕ್ಯಾಧಿಪತಿಯಾಗಿರುವವನು ಭಿಕ್ಷಾಟನೆಯನ್ನು ಮಾಡಲಾರನಲ್ಲವೆ? ಬ್ರಹ್ಮಾನಂದವನ್ನೇ ಹೊಂದಿರುವವನಿಗೆ ಬಾಹ್ಯವಿಷಯಸುಖಗಳಲ್ಲಿ ಆಸಕ್ತಿಯಿರಲಾರದು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.22">
		<p class="intro-shloka">॥ಓಂ ಶ್ರುತಿವಾಕ್ಯಸಾಮರ್ಥ್ಯವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅಸತ್ಯಾಗಮವಾಕ್ಯಾಚ್ಚ ಸಮ್ಯಗ್ಜ್ಞಾನೋದಯೋ ಭವೇತ್।<br />ಸಮ್ಯಗ್ಜ್ಞಾನಿವರೇಣ್ಯಂ <strong>ಶ್ರೀ ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨೨</span><br /><span class="num">82.</span> ವಾಕ್ಯದಿಂದ ಜ್ಞಾನೋತ್ಪತ್ತಿ</h1>
		<p class="bhashya-verse">ಸಮ್ಯಗ್ಜ್ಞಾನಸಮುತ್ಪತ್ತೌ ಹೇತುತ್ವಂ ಚ ನಿಗಚ್ಛತಿ।<br />ನಿದ್ರಾಂ ಹಿತ್ವಾ ಯತಃ ಸ್ವಪ್ನಜ್ಞಾನಾದಪಿ ವಿಬುದ್ಧ್ಯತೇ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೧-೧೩೩</p>
		<p class="bhashya-verse-meaning"><strong>ಅನ್ವಯಾರ್ಥ: ಸಮ್ಯಗ್ಜ್ಞಾನ ಸಮುತ್ಪತ್ತೌ</strong> = ಸಮ್ಯಕ್ ಜ್ಞಾನವು ಹುಟ್ಟುವುದಕ್ಕೆ, <strong>ಶ್ರುತೇಃ</strong> = ಶ್ರುತಿಯ ವಾಕ್ಯವು, <strong>ಹೇತುತ್ವಂ ಚ</strong> = ಹೇತುವಾಗಿರುವಿಕೆಯನ್ನೂ, <strong>ನಿಗಚ್ಛತಿ</strong> = ಹೊಂದಿರುತ್ತದೆ. <strong>ಯತಃ</strong> = ಹೇಗೆಂದರೆ, <strong>ಸ್ವಪ್ನಜ್ಞಾನಾದಪಿ</strong> = ಕನಸಿನ ಜ್ಞಾನದಿಂದಲೂ, <strong>ನಿದ್ರಾಂ</strong> = ನಿದ್ರೆಯನ್ನು, <strong>ಹಿತ್ವಾ</strong> = ಬಿಟ್ಟು, <strong>ವಿಬುದ್ಧ್ಯತೇ</strong> = ಎಚ್ಚರಗೊಳ್ಳುತ್ತಾನೆಅಲ್ಲವೆ? ನಿದ್ರೆಯಿಂದ ಏಳುತ್ತಾನಲ್ಲವೇ?</p>
		<p class="description"><strong>ಭಾವಾರ್ಥ</strong>: ಅಸತ್ಯವಾದ ಶಾಸ್ತ್ರವಾಕ್ಯದಿಂದಲೂ ಆತ್ಮಜ್ಞಾನವು ಹುಟ್ಟಬಹುದು. ಸುಳ್ಳಾದ ಕನಸಿನಲ್ಲಿ ಉಂಟಾದ ಜ್ಞಾನದಿಂದ ಎಚ್ಚರವಾಗುವುದು ನಮ್ಮೆಲ್ಲರ ಅನುಭವದಲ್ಲಿ ಕಾಣುತ್ತಿದೆಯಲ್ಲವೆ?</p>
		<p class="description"><strong>ವಿವರಣೆ</strong>: ವೇದಾಂತದ ಪ್ರಕಾರ ಬ್ರಹ್ಮವೊಂದನ್ನು ಬಿಟ್ಟು ಉಳಿದೆಲ್ಲವೂ ಅನೃತವೇ ಆಗಿರುತ್ತದೆ. ಹೀಗಾಗಿ ಶಾಸ್ತ್ರವೂ ಅನೃತವೇ ಹೌದು. ಹಾಗಾದರೆ ಸುಳ್ಳಾದ ಶಾಸ್ತ್ರದಿಂದ ಸತ್ಯವಾದ ಆತ್ಮಜ್ಞಾನವು ಉಂಟಾಗುವುದಾದರೂ ಹೇಗೆ? ಎಂದರೆ, ಇಲ್ಲಿದೆ ಉತ್ತರ: ಸುಳ್ಳಾದ ಕನಸಿನಲ್ಲಿ ಸಿಂಹ ಹುಲಿಗಳನ್ನು ಕಂಡರೆ ಭಯದಿಂದ ಎಚ್ಚರವಾಗುತ್ತಿರುವುದು ಕಾಣುತ್ತದೆಯಲ್ಲವೆ? ಸುಳ್ಳಾದ ಸಿನಿಮಾದಿಂದ ಸತ್ಯವಾದ ನೀತಿಯ ಜ್ಞಾನವು ಉಂಟಾಗುತ್ತದೆಯಲ್ಲವೆ? ಹಾಗೆಯೇ ಸುಳ್ಳಾದ ವೇದಾಂತ ವಾಕ್ಯಗಳಿಂದಲೂ ಸತ್ಯವಾದ ಆತ್ಮಜ್ಞಾನವು ಉಂಟಾಗುತ್ತದೆ. ಆದ್ದರಿಂದ ವೇದಾಂತವಾಕ್ಯಗಳಿಂದ ಬ್ರಹ್ಮಜ್ಞಾನೋದಯವಾಗುತ್ತದೆ ಎಂದರೆ ಯಾವ ದೋಷವೂ ಇಲ್ಲ. ಬ್ರಹ್ಮಜ್ಞಾನವುಂಟಾದರೆ ವೇದಾಂತಶಾಸ್ತ್ರಗಳೂ ಸುಳ್ಳೆಂದು ತಿಳಿಯುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.23">
		<p class="intro-shloka">॥ಓಂ ತತ್ ತ್ವಂ ಪದಾರ್ಥವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅಹಮೇವ ಪರಂ ಬ್ರಹ್ಮ ಪರಮೇವಾಹಮಸ್ಮಿ ಚ।<br />ತತ್ತ್ವಮಸ್ಯಾದಿತತ್ತ್ವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨೩</span><br /><span class="num">83.</span> ‘ತತ್’ ‘ತ್ವಂ’ ಪದಗಳ ಅರ್ಥ</h1>
		<p class="bhashya-verse">ನಿದುರ್ಃಖಿತ್ವಂ ತ್ವಮರ್ಥಸ್ಯ ತದರ್ಥೇನ ವಿಶೇಷಣಾತ್।<br />ಪ್ರತ್ಯಕ್ತಾ ಚ ತದರ್ಥಸ್ಯ ತ್ವಂಪದೇನಾಸ್ಯ ಸಂನಿಧೇಃ॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೩-೧೦</p>
		<p class="bhashya-verse-meaning"><strong>ಅನ್ವಯಾರ್ಥ: ತ್ವಮರ್ಥಸ್ಯ</strong> = ‘<strong>ತ್ವಂ</strong>’ ಎಂಬ ವಸ್ತುವಿಗೆ, <strong>ತದರ್ಥೇನ</strong> = ‘<strong>ತತ್</strong>’ ಎಂಬ ವಸ್ತುವಿನೊಂದಿಗೆ, <strong>ವಿಶೇಷಣಾತ್</strong> = ವಿಶೇಷಣವಿರುವುದರಿಂದ, <strong>ನಿದುರ್ಃಖಿತ್ವಂ</strong> = ನಿದುರ್ಃಖಿತ್ವವೂ; <strong>ಚ</strong> = ಮತ್ತು, <strong>ತದರ್ಥಸ್ಯ</strong> = <strong>ತತ್</strong> ಎಂಬ ಪದಾರ್ಥಕ್ಕೆ, <strong>ಅಸ್ಯ</strong> = ಇಲ್ಲಿ , <strong>ತ್ವಂ ಪದೇನ</strong> = <strong>ತ್ವಂ</strong> ಪದದೊಂದಿಗೆ, <strong>ಸಂನಿಧೇಃ</strong> = ಸಂಬಂಧವಿರುವುದರಿಂದ, <strong>ಪ್ರತ್ಯಕ್ತಾ</strong> = ಪ್ರತ್ಯಗಾತ್ಮತ್ವವೂ ಹೊಂದುತ್ತದೆ.</p>
		<p class="description"><strong>ಭಾವಾರ್ಥ</strong>: ‘<strong>ತತ್ ತ್ವಮ್ ಅಸಿ</strong>’—ವಾಕ್ಯದಲ್ಲಿರುವ <strong>ತತ್</strong> ಮತ್ತು <strong>ತ್ವಂ</strong> ಎಂಬ ಈ ಎರಡೂ ಶಬ್ದಗಳು ಒಂದಕ್ಕೊಂದು ವಿಶೇಷಣವಿಶೇಷ್ಯಭಾವವನ್ನು ಹೊಂದಿಕೊಂಡೇ ತೋರುತ್ತಿರುವುದರಿಂದ ಜೀವಾತ್ಮನು ದುಃಖರಹಿತನೆಂದೂ, ಬ್ರಹ್ಮವು ಪ್ರತ್ಯಗಾತ್ಮನೆಂದೂ ತಿಳಿಸುತ್ತಿವೆ.</p>
		<p class="description"><strong>ವಿವರಣೆ</strong>: ‘<strong>ತತ್ ತ್ವಮ್ ಅಸಿ</strong>’—ಎಂಬುದು ಛಾಂದೋಗ್ಯ ಉಪನಿಷತ್ತಿನ ಸಂದೇಶ. ಇಲ್ಲಿ ‘<strong>ತತ್ ತ್ವಂ</strong>’—ಆ ಬ್ರಹ್ಮವೇ ನೀನೆಂದೂ, ‘<strong>ತ್ವಂ ತತ್</strong>’—ನೀನೇ ಆ ಬ್ರಹ್ಮವೆಂದೂ ತಿಳಿಸಿದೆ. ‘ಅದೇ ನೀನು’ ಎಂದಾಗ ಜೀವನಾದ ನಿನ್ನಲ್ಲಿ ಸಂಸಾರಿತ್ವವು ಕಲ್ಪಿತವೆಂದೂ, ‘ನೀನೇ ಅದು’ ಎಂದಾಗ ಆ ಬ್ರಹ್ಮವು ಪರೋಕ್ಷವಲ್ಲ, ನಿನ್ನ ಪ್ರತ್ಯಗಾತ್ಮನೇ ಎಂದೂ ತಿಳಿಸಿದಂತಾಗುತ್ತದೆ. ಹೀಗೆ ಪ್ರತ್ಯಗಾತ್ಮನೇ ಪರಬ್ರಹ್ಮವೆಂದು ಈ ‘<strong>ತತ್ತ್ವಮಸಿ</strong>’ ವಾಕ್ಯವು ಉಪದೇಶಿಸುತ್ತಿದೆ. <strong>ತ್ವಂ</strong> ಪದಕ್ಕೆ ವಿಶೇಷಣವಾಗಿ <strong>ತತ್</strong> ಪದವನ್ನೂ, <strong>ತತ್</strong>ಪದಕ್ಕೆ ವಿಶೇಷಣವಾಗಿ <strong>ತ್ವಂ</strong>ಪದವನ್ನೂ ಇಲ್ಲಿ ಬಳಸಲಾಗಿರುತ್ತದೆ. <strong>ತತ್, ತ್ವಂ</strong>—ಎರಡೂ ಸೇರಿದಾಗಲೇ ಸ್ವಾರಸ್ಯಾರ್ಥವು ಬರುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.24">
		<p class="intro-shloka">॥ಓಂ ಕಾರ್ಯತತ್ತ್ವವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಕಾರ್ಯಭೂತಂ ಸಮಸ್ತಂ ಹಿ ನ ಭವೇತ್ ಕಾರಣಂ ವಿನಾ।<br />ಸರ್ವಕಾರಣಮೂಲಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨೪</span><br /><span class="num">84.</span> ಕಾರ್ಯಕ್ಕೆ ಉಳಿವಿಲ್ಲ</h1>
		<p class="bhashya-verse">ನಾಲಂ ಕ್ಷಣಮಪಿ ಸ್ಥಾತುಂ ಕಾರ್ಯಂ ತದ್ ಧ್ರುವತಾ ಕುತಃ।<br />ರಜ್ಜ್ವೇವ ಭೋಗ್ಯವಿದ್ಯೋತ್ಥಂ ಮೂಢದೃಷ್ಟೇರ್ಧ್ರುವಾಯತೇಖ್</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೧೫೦</p>
		<p class="bhashya-verse-meaning"><strong>ಅನ್ವಯಾರ್ಥ: ಕಾರ್ಯಂ</strong> = ಈ ಕಾರ್ಯವಾದ ಪ್ರಪಂಚವು, <strong>ಕ್ಷಣಮ್ ಅಪಿ</strong> = ಒಂದು ಕ್ಷಣಕಾಲವೂ ಕೂಡ, <strong>ಸ್ಥಾತುಂ</strong> = ಸತ್ಯವಾಗಿ ಹಾಗೂ ಸ್ವತಂತ್ರವಾಗಿ ಇರಲು, <strong>ನ ಅಲಂ</strong> = ಸಾಧ್ಯವಿಲ್ಲ. ಇನ್ನು, <strong>ತತ್ಧ್ರುವತಾ</strong> = ಇದು ಸತ್ಯವಾಗಿದೆ ಎನ್ನುವುದು, <strong>ಕುತಃ</strong> = ಹೇಗೆ ತಾನೆ ಸಾಧ್ಯವಾದೀತು? <strong>ಭೋಗೀ</strong> = ಸರ್ಪವು, <strong>ರಜ್ಜ್ವಾ ಇವ</strong> = ಹಗ್ಗಕ್ಕಿಂತ ಭಿನ್ನವಾಗಿ ಇಲ್ಲದಿರುವಂತೆ, <strong>ಅವಿದ್ಯೋತ್ಥಂ</strong> = ಅವಿದ್ಯೆಯಿಂದಲೇ ಎದ್ದುಕೊಂಡು, ಈ ವಿಶ್ವವು, <strong>ಮೂಢದೃಷ್ಟೇಃ</strong> = ಅಜ್ಞಾನಿಗಳಿಗೆ, <strong>ಧ್ರುವಾಯತೇ</strong> = ನಿತ್ಯವಾಗಿರುವಂತೆ ತೋರುತ್ತಿದೆ.</p>
		<p class="description"><strong>ಭಾವಾರ್ಥ</strong>: ಕಾರ್ಯವಾಗಿರುವ ಹಾಗೂ ನಿತ್ಯವಿಕಾರಿಯಾಗಿರುವ ಈ ವಿಶ್ವವು ಬ್ರಹ್ಮವನ್ನು ಬಿಟ್ಟು ಒಂದು ಕ್ಷಣಕಾಲವೂ ಇರಲಾರದು. ಇನ್ನು, ಇದು ಶಾಶ್ವತವಾಗಿ ನಿತ್ಯವಾಗಿ ಇದ್ದೀತೇ? ಖಂಡಿತಾ ಇರಲಾರದು. ಹಗ್ಗದಲ್ಲಿ ತೋರುವ ಹಾವಿನಂತೆಯೇ ಬ್ರಹ್ಮದಲ್ಲಿ ತೋರುತ್ತಿರುವ ಈ ಜಗತ್ತು ಕೇವಲ ಅವಿದ್ಯಾಕಲ್ಪಿತವಾಗಿ ತೋರುತ್ತಿದೆಯೇ ಹೊರತು ಎಂದೆಂದಿಗೂ ಪರಮಾರ್ಥವಲ್ಲ!</p>
		<p class="description"><strong>ವಿವರಣೆ</strong>: ಯಾವುದೇ ಕಾರ್ಯವು ತನ್ನ ಕಾರಣಕ್ಕಿಂತ ಭಿನ್ನವಾಗಿ ಸತ್ಯವಾಗಿ ಇರಲಾರದು. ಈ ವಿಶ್ವವೆಲ್ಲವೂ ಬ್ರಹ್ಮದ ಕಾರ್ಯವಾದ್ದರಿಂದ ಬ್ರಹ್ಮಕ್ಕಿಂತ ಭಿನ್ನವಾಗಿ ಸ್ವತಂತ್ರವಾಗಿ ಹಾಗೂ ಸತ್ಯವಾಗಿ ಇಲ್ಲ. ಹಗ್ಗದಲ್ಲಿ ತೋರುತ್ತಿರುವ ಸರ್ಪವು ಸತ್ಯವಲ್ಲವಲ್ಲವೇ?</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.25">
		<p class="intro-shloka">॥ಓಂ ಜ್ಞಾನಫಲಬೋಧಕಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಬ್ರಹ್ಮಜ್ಞಾನಾಗ್ನಿನಾ ನೂನಂ ಸಮ್ಯಗ್ದರ್ಶನಭಾಸ್ವತಾ।<br />ದಗ್ಧಪ್ರವೃತ್ತಿಬೀಜಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨೫</span><br /><span class="num">85.</span> ಇದು, ನಮಗೆ ಅಲಂಕಾರವೇ</h1>
		<p class="bhashya-verse">ಅಲಂಕಾರೋಽಯಮಸ್ಮಾಕಂ ಯದಶೇಷಪ್ರವರ್ತನ-<br />ಬೀಜಪ್ರಧ್ವಂಸಕೃತ್ ಜ್ಞಾನಫಲವಜ್ಜನ್ಮಕಾರಿತಾ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೯೦೮</p>
		<p class="bhashya-verse-meaning"><strong>ಅನ್ವಯಾರ್ಥ: ಅಶೇಷ ಪ್ರವರ್ತನ ಬೀಜ ಪ್ರಧ್ವಂಸಕೃತ್ ಜ್ಞಾನ ಫಲವತ್</strong><strong>ಜನ್ಮಕಾರಿತಾ</strong> = ಎಲ್ಲ ಕರ್ಮಗಳಿಗೂ ಬೀಜವಾಗಿರುವ ಅವಿದ್ಯೆಯನ್ನು ಪ್ರಧ್ವಂಸಮಾಡುವಂಥ ಆತ್ಮಜ್ಞಾನವೆಂಬ ಫಲವನ್ನು ವಾಕ್ಯವು ಉಂಟುಮಾಡುತ್ತದೆ ಎನ್ನುವ, <strong>ಯತ್</strong> = ಯಾವ ನಿಮ್ಮ ಮಾತಿದೆಯೋ, <strong>ಅಯಂ</strong> = ಇದು, <strong>ಅಸ್ಮಾಕಮ್</strong> = ನಮಗೆ <strong>ಅಲಂಕಾರಃ</strong> = ಸಂತೋಷದ ಆಭರಣವಾಗಿರುತ್ತದೆ.</p>
		<p class="description"><strong>ಭಾವಾರ್ಥ</strong>: ವೇದಾಂತವಾಕ್ಯದಿಂದ ಹುಟ್ಟಿದ ಆತ್ಮಜ್ಞಾನವು ಕರ್ಮಗಳಿಗೆ ಹೇತುವಾಗಿರುವ ಅವಿದ್ಯೆಯನ್ನು ನಾಶಮಾಡಿಬಿಡುತ್ತದೆಯಲ್ಲಾ , ಎಂದರೆ, ಹೌದು, ಇದು ನಮಗೆ ಅತ್ಯಂತ ಪ್ರಿಯವಾಗಿರುವ ಸಂತೋಷದ ಮಾತೇ ಹೊರತು ಇದೇನೂ ನಮ್ಮ ಸಿದ್ಧಾಂತಕ್ಕೆ ದೋಷಾರೋಪಣೆಯಲ್ಲ.</p>
		<p class="description"><strong>ವಿವರಣೆ</strong>: ವೇದಾಂತವಾಕ್ಯದಿಂದ ಆತ್ಮಜ್ಞಾನವು ಉದಯಿಸಬಹುದು. ಅದರಿಂದ ಅಜ್ಞಾನವು ತೊಲಗಿಬಿಟ್ಟರೆ ಅನಂತರ ಕರ್ತೃತ್ವವೂ ಭೋಕ್ತೃತ್ವವೂ ನಿವೃತ್ತಿಯಾಗಿಬಿಟ್ಟರೆ, ಅಂಥ ಜ್ಞಾನಿಯು ಇನ್ನು ಮುಂದೆ ಯಾವ ಕರ್ಮಗಳಲ್ಲಿಯೂ ಪ್ರವೃತ್ತನೇ ಆಗುವುದಿಲ್ಲವಲ್ಲಾ , ಹಾಗಾದರೆ ಕರ್ಮಗಳಿಗೆಲ್ಲ ಗತಿಯೇನು? ಎಂದು ಪೂರ್ವಪಕ್ಷಿಗಳು ಆಕ್ಷೇಪವನ್ನು ಮಾಡಿದರೆ ಈ ಆಕ್ಷೇಪವು ನಮಗೆ ದೋಷವಲ್ಲ, ಇದು ನಮ್ಮ ಸಿದ್ಧಾಂತವನ್ನೇ ಸಮರ್ಥಿಸುವ ಸಂತೋಷದ ಮಾತುಗಳೇ ಆಗಿವೆ. ಏಕೆಂದರೆ ಆತ್ಮಜ್ಞಾನದಿಂದ ಜ್ಞಾನಿಯು ಕೃತಕೃತ್ಯನಾಗಿರುತ್ತಾನೆ. ಆದ್ದರಿಂದ ಆತ್ಮಜ್ಞಾನಿಗೆ ಯಾವ ಕರ್ಮಗಳೂ ಇರುವುದಿಲ್ಲ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.26">
		<p class="intro-shloka">॥ಓಂ ಸ್ವಾತ್ಮನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಕಾರ್ಯಕರಣಸಂಘಾತವಿಲಕ್ಷಣಮನಾಮಯಮ್।<br />ಸ್ವಾತ್ಮನಿಷ್ಠಂ ಬ್ರಹ್ಮನಿಷ್ಠಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨೬</span><br /><span class="num">86.</span> ತನ್ನನ್ನು ತಾನೇ ಅರಿಯನು</h1>
		<p class="bhashya-verse">ನವಸಂಖ್ಯಾಹೃತಜ್ಞಾನೋ ದಶಮೋ ವಿಭ್ರಮಾದ್ ಯಥಾ।<br />ನ ವೇತ್ತಿ ದಶಮೋಽಸ್ಮೀತಿ ವೀಕ್ಷಮಾಣೋಽಪಿ ತಾನ್ ನವ॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೩-೬೪</p>
		<p class="bhashya-verse-meaning"><strong>ಅನ್ವಯಾರ್ಥ: ದಶಮಃ</strong> = ತಾನೇ ಹತ್ತನೆಯವನಾಗಿದ್ದರೂ, <strong>ನವಸಂಖ್ಯಾಹೃತಜ್ಞಾನಃ</strong> = ಹೊರಗಿನ ಒಂಬತ್ತು ಜನಗಳನ್ನು ಎಣಿಸುವುದರಲ್ಲಿ ಮಗ್ನನಾಗಿ ತನ್ನನ್ನೇ ಮರೆತವನಾಗಿ, <strong>ವಿಭ್ರಮಾತ್</strong> = ಭ್ರಾಂತಿಯಿಂದ, <strong>ತಾನ್ ನವ</strong> = ಆ ಒಂಬತ್ತು ಜನಗಳನ್ನು ತಾನೇ ಕಾಣುತ್ತಿದ್ದರೂ, <strong>ಯಥಾ</strong> = ಹೇಗೆ, <strong>ಅಹಮೇವ</strong> = ನಾನೇ, <strong>ದಶಮಃ ಅಸ್ಮಿ</strong> = ಹತ್ತನೆಯವನಾಗಿದ್ದೇನೆ, <strong>ಇತಿ</strong> = ಎಂದು, <strong>ಆತ್ಮಾನಂ</strong> = ತನ್ನನ್ನು, <strong>ನ ವೇತ್ತಿ</strong> = ತಿಳಿಯಲಾರನೋ ಹಾಗೆಯೇ ಆತ್ಮನನ್ನೂ ಅಜ್ಞಾನಿಗಳು ಕಾಣಲಾರರು.</p>
		<p class="description"><strong>ಭಾವಾರ್ಥ</strong>: ಹೊರಗಿನ ಒಂಬತ್ತು ಜನಗಳನ್ನು ಎಣಿಸುವುದರಲ್ಲಿ ಮುಳುಗಿರುವುದರಿಂದ, ತನ್ನನ್ನೇ ಮರೆತುಬಿಟ್ಟಿದ್ದರಿಂದ, ತಾನೇ <strong>ದಶಮನು</strong> ಎಂದು ಹೇಗೆ ತಿಳಿಯಲಾರನೋ, ಅಂತೆಯೇ ತಾನೇ ಪ್ರತ್ಯಗಾತ್ಮನಾಗಿದ್ದರೂ ಅಂಥ ಆತ್ಮನನ್ನು ಅಜ್ಞಾನಿಗಳು ಅರಿಯಲಾರರು. ಏಕೆಂದರೆ ದೇಹಾದಿಗಳನ್ನೇ ಇವರು ಆತ್ಮನೆಂದು ಭ್ರಮಿಸಿರುತ್ತಾರೆ.</p>
		<p class="description"><strong>ವಿವರಣೆ</strong>: ತಾನೇ ದಶಮನು ಎಂದರೆ ಹತ್ತನೆಯವನು. ಆದರೆ ತನಗಿಂತ ಹೊರಗಿರುವ ಆ ಒಂಬತ್ತು ಜನಗಳನ್ನು ಎಣಿಸುತ್ತಾ ಅವರಲ್ಲಿಯೇ ಮಗ್ನನಾಗಿರುವುದರಿಂದ ಅವರಲ್ಲಿಯೇ ತನ್ನ ಮನಸ್ಸೆಲ್ಲ ನೆಟ್ಟಿರುವುದರಿಂದ <strong>ತಾನೇ</strong> <strong>ದಶಮನು</strong> ಎಂದು ತಿಳಿಯಲಾರನಲ್ಲವೆ? ಅದರಂತೆಯೇ ತಾನೇ ಆತ್ಮನಾಗಿದ್ದರೂ ತಾನೇ ಆತ್ಮನೆಂದು ತಿಳಿಯಲು ಸಾಧ್ಯವಾಗುತ್ತಿಲ್ಲ. ಬ್ರಹ್ಮನಿಷ್ಠಸದ್ಗುರುಗಳ ಉಪದೇಶದಿಂದ ಮುಮುಕ್ಷು ಗಳಿಗೆ “ಅಹಂ ಬ್ರಹ್ಮಾಸ್ಮಿ” ಎಂಬುದು ಅನುಭವಕ್ಕೆ ಬರುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.27">
		<p class="intro-shloka">॥ಓಂ ಸಹಜಮೋಕ್ಷನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅವಿದ್ಯಾಭ್ರಾಂತಿದೋಷೇಣ ಪ್ರಾಪ್ಯಂ ಮೋಕ್ಷಂ ಹಿ ಮನ್ಯತೇ।<br />ಅವಿದ್ಯಾದೋಷನಿರ್ಮುಕ್ತಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨೭</span><br /><span class="num">87.</span> ಮುಕ್ತಿಯು ಪ್ರಾಪ್ಯವಲ್ಲ</h1>
		<p class="bhashya-verse">ಅವಿದ್ಯೋದ್ಭೂತದೋಷೇಣ ಪುಂಸಾ ಯತ್ಕಲ್ಪಿತಂ ಫಲಮ್।<br />ಅನಂತಫಲಸಿದ್ಧ್ಯರ್ಥಂ ತದನೂಕ್ತಿಃ ಪ್ರವೃತ್ತಯೇ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೧೯</p>
		<p class="bhashya-verse-meaning"><strong>ಅನ್ವಯಾರ್ಥ: ಅವಿದ್ಯಾ ಉದ್ಭೂತ ದೋಷೇಣ</strong> = ಅವಿದ್ಯೆಯಿಂದ ಹುಟ್ಟಿದ ಭ್ರಾಂತಿಜ್ಞಾನವೆಂಬ ದೋಷದಿಂದ, <strong>ಪುಂಸಾ</strong> = ಮನುಷ್ಯನಿಂದ, <strong>ಕಲ್ಪಿತಂ</strong> = ಕಲ್ಪಿಸಲ್ಪಟ್ಟ, <strong>ಯತ್ ಫಲಂ</strong> = ಯಾವ ಫಲವಿದೆಯೋ, <strong>ತತ್ ಅನೂಕ್ತಿಃ</strong> = ಅದನ್ನೇ ಶ್ರುತಿಯು ಅನುವಾದಮಾಡಿಕೊಂಡಿರುತ್ತದೆ. ಏಕೆಂದರೆ, <strong>ಅನಂತ</strong> <strong>ಫಲಸಿದ್ಧ್ಯರ್ಥಂ</strong> = ಶಾಶ್ವತವಾದ ಮೋಕ್ಷಫಲವನ್ನು ಹೊಂದಲು, <strong>ಪ್ರವೃತ್ತಯೇ</strong> = ಪ್ರವೃತ್ತನಾಗಲಿ ಎಂಬ ಉದ್ದೇಶದಿಂದ.</p>
		<p class="description"><strong>ಭಾವಾರ್ಥ</strong>: ಮೋಕ್ಷವು ಸ್ವಾಭಾವಿಕವಾಗಿಯೇ ಇದ್ದರೂ ಅವಿದ್ಯಾದೋಷದಿಂದ ಅದನ್ನು <strong>ಪ್ರಾಪ್ಯ </strong>ಎಂದು ಮಾನವನು ಮಾಡಿಕೊಂಡಿರುತ್ತಾನೆ. ಇದು ನಿಜವಾಗಿ ಪ್ರಾಪ್ಯವಲ್ಲ ; ಕೇವಲ ಬ್ರಹ್ಮಜ್ಞಾನದಿಂದ ಮಾತ್ರ ಹೊಂದುವ ಫಲವಾಗಿದೆ ಎಂದು ತಿಳಿಸುವುದಕ್ಕಾಗಿ ಶ್ರುತಿಯು ‘<strong>ಬ್ರಹ್ಮವಿದಾಪ್ನೋತಿ ಪರಂ</strong>’—ಎಂದು ಹೇಳುತ್ತಿದೆ.</p>
		<p class="description"><strong>ವಿವರಣೆ</strong>: ಬ್ರಹ್ಮ ಸ್ವರೂಪವೇ ಆಗಿರುವ ಮುಕ್ತಿಯು ಕರ್ಮಗಳಿಂದ ಹೊಸದಾಗಿ ದೇಶಾಂತರ ಕಾಲಾಂತರಗಳಲ್ಲಿ ಪಡೆಯಬೇಕಾದ ಫಲವೇ ಅಲ್ಲ. ಕೇವಲ ಬ್ರಹ್ಮಜ್ಞಾನದಿಂದ ಮಾತ್ರ ಅರಿಯಲ್ಪಡ ಬೇಕಾಗಿರುವ ಫಲ ಎಂದು ತಿಳಿಸಿದಾಗ ಸಾಧಕರು ಮೋಕ್ಷಪ್ರಾಪ್ತಿಗಾಗಿ ಆತ್ಮಜ್ಞಾನದಲ್ಲಿ ಪ್ರವೃತ್ತರಾಗುತ್ತಾರೆ; ಹೀಗಾಗಿ ಶ್ರುತಿಯು <strong>ಬ್ರಹ್ಮವಿದಾಪ್ನೋತಿ ಪರಂ</strong>—‘ಬ್ರಹ್ಮವನ್ನು ಬಲ್ಲವನು ಬ್ರಹ್ಮವನ್ನೇ ಹೊಂದು ತ್ತಾನೆ’ ಎಂದು ಹೇಳುತ್ತಿರುವುದು ಮುಮುಕ್ಷುಗಳು ಬ್ರಹ್ಮಜ್ಞಾನ ಮಾರ್ಗದಲ್ಲಿ ಮುಂದುವರಿಯಲಿ ಎಂಬ ಉದ್ದೇಶದಿಂದ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.28">
		<p class="intro-shloka">॥ಓಂ ನಿರ್ದುಃಖಾತ್ಮವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಆತ್ಮನೋ ಬ್ರಹ್ಮರೂಪತ್ವಾತ್ ದುಃಖಿತ್ವಂ ನೈವ ವಿದ್ಯತೇ।<br />ಸಂಸಾರದುಃಖನಿರ್ಮುಕ್ತಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨೮</span><br /><span class="num">88.</span> ಆತ್ಮನಿಗೆ ದುಃಖವಿಲ್ಲ</h1>
		<p class="bhashya-verse">ನ ಚೇದಾತ್ಮಾ ಪರಂ ಬ್ರಹ್ಮ ಸ್ವತಃ ಸ್ಯಾದಸ್ಯ ದುಃಖಿನಃ।<br />ನಿಯೋಗೋ ವಾಽನಿಯೋಗೋ ವಾ ಕಂ ವಿಶೇಷಂ ಕರಿಷ್ಯತಿ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೮೨</p>
		<p class="bhashya-verse-meaning"><strong>ಅನ್ವಯಾರ್ಥ: ಆತ್ಮಾ</strong> = ಆತ್ಮನೇ, <strong>ಸ್ವತಃ</strong> = ತಾನೇ, <strong>ಪರಂ ಬ್ರಹ್ಮ</strong> = ಪರಬ್ರಹ್ಮವು, <strong>ನ ಚೇತ್ ಸ್ಯಾತ್</strong> = ಆಗಿರಲಾರನು ಎಂದಾದರೆ, <strong>ದುಃಖಿನಃ ಅಸ್ಯ</strong> = ದುಃಖಿಯಾಗಿರುವ ಈ ಸಂಸಾರಿಯಾದ ಜೀವಾತ್ಮನಿಗೆ, <strong>ನಿಯೋಗಃ ವಾ</strong> = ವಿಧಿಯಾಗಲೀ, <strong>ಅನಿಯೋಗಃ ವಾ</strong> = ಅನಿಯೋಗವಾಗಲೀ, <strong>ಕಂ ವಿಶೇಷಂ</strong> = ಯಾವ ವಿಶೇಷವನ್ನು ತಾನೆ, <strong>ಕರಿಷ್ಯತಿ</strong> = ಮಾಡೀತು? ಎಂದರೆ, ಏನನ್ನೂ ಮಾಡಲಾರದು.</p>
		<p class="description"><strong>ಭಾವಾರ್ಥ</strong>: ಆತ್ಮನು ಪರಬ್ರಹ್ಮವೆಂದಾದರೆ ಮಾತ್ರವೇ ಇವನಿಗೆ ದುಃಖದ ಸಂಬಂಧವಿಲ್ಲವೆಂದು ತೋರಿಸಬಹುದು. ಹಾಗಿಲ್ಲದೆ ಜೀವನು ಪರಬ್ರಹ್ಮಕ್ಕಿಂತ ಭಿನ್ನನೇ ಎಂದಾಗಿಬಿಟ್ಟರೆ ಇವನಿಗೆ ದುಃಖವು ಸಹಜ ಎಂದಾಗಿ ಇವನ ದುಃಖವನ್ನು ಯಾವ ವಾಕ್ಯವೂ ಕಳೆಯಲಾರದು—ಎಂದಾಗಿಬಿಡುತ್ತದೆ.</p>
		<p class="description"><strong>ವಿವರಣೆ</strong>: ಜೀವಾತ್ಮ ಪರಮಾತ್ಮರುಗಳು ಅಭಿನ್ನರೇ ಎಂಬುದೇ ಸಕಲ ಶಾಸ್ತ್ರಗಳ ಸಾರವು. ಹಾಗಿಲ್ಲದೆ ಜೀವಾತ್ಮನು ಪರಬ್ರಹ್ಮಕ್ಕಿಂತ ಅತ್ಯಂತ ಭಿನ್ನವಾಗಿಯೇ ಇದ್ದಾನೆ ಎಂದಾಗಿಬಿಟ್ಟರೆ, ಇವನಲ್ಲಿ ತೋರುತ್ತಿರುವ ದುಃಖವೂ ಇವನಿಗೆ ಸ್ವಾಭಾವಿಕವೆಂದೇ ಆಗಿಬಿಡುತ್ತದೆ. ಸ್ವಾಭಾವಿಕವಾಗಿರುವ ಈ ದುಃಖವನ್ನು ಯಾವ ನಿಯೋಗವೂ ಕಳೆಯಲಾರದು, ಇವನ ದುಃಖಕ್ಕೆ ಪರಿಹಾರವೇ ಇಲ್ಲ ಎಂದಾಗಿಬಿಡುತ್ತದೆ. ಇದು ಸರಿಯಲ್ಲ. ಜೀವನಲ್ಲಿ ತೋರುತ್ತಿರುವ ದುಃಖವು ಆವಿದ್ಯಕ, ಜೀವನು ಪರಬ್ರಹ್ಮವೇ ಎಂದು ತಿಳಿದಾಗ ದುಃಖವು ಇರುವುದೇ ಇಲ್ಲ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.29">
		<p class="intro-shloka">॥ಓಂ ಸ್ವೇ ಮಹಿಮ್ನಿಪ್ರತಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಸನ್ನಿಷ್ಠಂ ಹಿ ಜಗತ್ ಸರ್ವಂ ಸತೋಽನ್ಯನ್ನೈವ ವಿದ್ಯತೇ।<br />ಸ್ವೇ ಮಹಿಮ್ನಿ ಪ್ರತಿಷ್ಠಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೨೯</span><br /><span class="num">89.</span> ಸ್ವೇ ಮಹಿಮ್ನಿ ಪ್ರತಿಷ್ಠಿತಮ್</h1>
		<p class="bhashya-verse">ನೇಹ ಸದ್ ವ್ಯತಿರೇಕೇಣ ಸ್ವಮಹಿಮ್ನಾ ಪ್ರಸಿದ್ಧ್ಯತಿ।<br />ಸರ್ವಸ್ಯ ಸದಪೇಕ್ಷತ್ವಾತ್ ಸತ್ತು ನಾನ್ಯದಪೇಕ್ಷತೇ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೧-೧೨</p>
		<p class="bhashya-verse-meaning"><strong>ಅನ್ವಯಾರ್ಥ</strong>:<strong>ಸದ್ವ್ಯತಿರೇಕೇಣ</strong> = ಸದ್ರೂಪ ಬ್ರಹ್ಮಕ್ಕಿಂತ ಭಿನ್ನವಾಗಿ, <strong>ಇಹ</strong> = ಇಲ್ಲಿ, <strong>ಸ್ವಮಹಿಮ್ನಾ</strong> = ತನ್ನ ಸಾಮರ್ಥ್ಯದಿಂದಲೇ, <strong>ಅಸತ್</strong> = ಅಸದ್ವಸ್ತುವು, <strong>ನ ಪ್ರಸಿದ್ಧ್ಯತಿ</strong> = ಸಿದ್ಧವಾಗುತ್ತಿಲ್ಲ. ಏಕೆಂದರೆ, <strong>ಸರ್ವಸ್ಯ</strong> = ಪ್ರತಿಯೊಂದು ವಸ್ತುವೂ, <strong>ಸದಪೇಕ್ಷತ್ವಾತ್</strong> = ಸತ್ತಿನ ಹಂಗಿನಿಂದಲೇ ಬದುಕಿದೆಯಾದ್ದರಿಂದ, <strong>ತು</strong> = ಆದರೆ, <strong>ಸತ್</strong> = ಸದ್ರೂಪವಾದ ಬ್ರಹ್ಮವು ಮಾತ್ರ, <strong>ಅನ್ಯತ್</strong> = ಬೇರೆಯ ವಸ್ತುವನ್ನು ತನ್ನ ಅಸ್ತಿತ್ವಕ್ಕೆ, <strong>ನ ಅಪೇಕ್ಷತೇ</strong> = ಬಯಸದು.</p>
		<p class="description"><strong>ಭಾವಾರ್ಥ</strong>: ಯಾವುದೇ ಅಸತ್ ಪದಾರ್ಥವು ತಾನೇತಾನಾಗಿ ಸಿದ್ಧವಾಗಿರುವುದಿಲ್ಲ. ಹುಸಿತೋರಿಕೆಯಾದ ಈ ವಿಶ್ವವು ಆತ್ಮನಿಂದಲೇ ತೋರುತ್ತಿದೆ. ಆತ್ಮನಾದರೋ ಸ್ವಯಂಸಿದ್ಧನಾಗಿ, ಅದ್ವಿತೀಯನಾಗಿ, ಸ್ವಯಂಪ್ರಕಾಶನಾಗಿರುತ್ತಾನೆ.</p>
		<p class="description"><strong>ವಿವರಣೆ</strong>: ಕಾರ್ಯವಾದ ಈ ದ್ವೈತಪ್ರಪಂಚಕ್ಕೆ ಸ್ವತಃ ಅಸ್ತಿತ್ವವು ಹೊಂದಲಾರದು. ಕಾರ್ಯವು ಬದುಕಿರುವುದಕ್ಕೆ ಕಾರಣದ ಹಂಗು ಬೇಕೇ ಹೊರತು, ಕಾರಣಕ್ಕೆ ಎಂದೆಂದಿಗೂ ಕಾರ್ಯದ ಹಂಗು ಇರುವುದಿಲ್ಲ. ಆತ್ಮನಿಂದಲೇ ಅನಾತ್ಮದ ಸಿದ್ಧಿಯಾಗಬೇಕಷ್ಟೆ? ಸದ್ರೂಪನಾದ ಆತ್ಮನಿಂದಲೇ ಅಸದ್ರೂಪವಾದ ಈ ವಿಶ್ವಕ್ಕೆ ಅಸ್ತಿತ್ವವು ಬಂದಿದೆ. ಆದರೆ ಸದ್ರೂಪನಾದ ಆತ್ಮನು ಮಾತ್ರ ಯಾವ ಅನಾತ್ಮದ ಹಂಗಿನಿಂದಲೂ ಇಲ್ಲ. ಆತ್ಮನು ಸ್ವತಃಸಿದ್ಧನಾಗಿ ಸ್ವತಂತ್ರನಾಗಿ ಸ್ವಯಂಪ್ರಕಾಶಸ್ವರೂಪನೇ ಆಗಿರುತ್ತಾನೆ. ಇದನ್ನೇ <strong>ಸ್ವೇ ಮಹಿಮ್ನಿ ಪ್ರತಿಷ್ಠಿತಃ ಆತ್ಮಾ</strong> ಎಂದು ಶ್ರುತಿಗಳು ಧೈರ್ಯವಾಗಿ ಸಾರುತ್ತಿವೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.30">
		<p class="intro-shloka">॥ಓಮ್ ಐಕ್ಯಜ್ಞಾನವತೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ತತ್ತ್ವಮಸ್ಯಾದಿವಾಕ್ಯೇನ ಜೀವೇಶೈಕ್ಯಂ ಪ್ರದರ್ಶ್ಯತೇ।<br />ಜೀವಬ್ರಹ್ಮಾತ್ಮಸಂಪನ್ನಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೩೦</span><br /><span class="num">90.</span> ಏಕತ್ವವೇ ಗುರಿ</h1>
		<p class="bhashya-verse">ತತ್ತ್ವಮಸ್ಯಾದಿವಾಕ್ಯೈಸ್ತು ತಯೋರೈಕ್ಯಂ ಪ್ರದರ್ಶ್ಯತೇ।<br />ಸೋಽಯಂ ಪುರುಷ ಇತ್ಯುಕ್ತೇ ಪುಮಾನೇಕೋ ಹಿ ದೃಶ್ಯತೇ॥</p>
		<p class="bhashya-verse-source">ಮಾನಸೋಲ್ಲಾಸ ೩-೧೦</p>
		<p class="bhashya-verse-meaning"><strong>ಅನ್ವಯಾರ್ಥ: ತು</strong> = ಆದರೆ, <strong>ತತ್ತ್ವಮಸಿ</strong> <strong>ಆದಿವಾಕ್ಯೈಃ</strong> = ತತ್ ತ್ವಮ್ ಅಸಿ ಮುಂತಾದ ವಾಕ್ಯಗಳಿಂದ, <strong>ತಯೋಃ</strong> = ಅವರಿಬ್ಬರಿಗೂ, <strong>ಐಕ್ಯಂ</strong> = ಐಕ್ಯವು, <strong>ಪ್ರದರ್ಶ್ಯತೇ</strong> = ಉಪದೇಶಿಸಲ್ಪಟ್ಟಿರುತ್ತದೆ. <strong>ಸೋಽಯಂ ಪುರುಷಃ</strong> = ಅವನೇ ಈ ಮನುಷ್ಯನು, <strong>ಇತಿ ಉಕ್ತೇ</strong> = ಎಂದು ಹೇಳಿದಾಗ, <strong>ಏಕಃ</strong> = ಒಬ್ಬನೇ, <strong>ಪುಮಾನ್</strong> = ಮನುಷ್ಯನು, <strong>ದೃಶ್ಯತೇ ಹಿ</strong> = ಕಾಣುತ್ತಾನಲ್ಲವೆ?</p>
		<p class="description"><strong>ಭಾವಾರ್ಥ: ತತ್ತ್ವಮಸಿ</strong> ಎಂಬ ವಾಕ್ಯದಲ್ಲಿ ತತ್, ತ್ವಂ ಶಬ್ದಗಳಿಂದ ಜೀವಾತ್ಮ ಪರಮಾತ್ಮರುಗಳಿಗೆ ಏಕತ್ವವನ್ನೇ ಹೇಳಿರುತ್ತದೆ. ಅವನೇ ಇವನು ಎಂದು ಹೇಳಿದಾಗ ಒಬ್ಬನೇ ಮನುಷ್ಯನನ್ನೇ ಹೇಳುತ್ತಾರಲ್ಲವೆ? ಹಾಗೆಯೇ ಇದೂ ಕೂಡ.</p>
		<p class="description"><strong>ವಿವರಣೆ: ತತ್ತ್ವಮಸಿ</strong> ಎಂದರೆ ಅದೇ ನೀನಾಗಿದ್ದೀಯೆ— ಎಂದರ್ಥ. ಅದೇ ಎಂದರೆ ಆ ಪರಬ್ರಹ್ಮವೇ ಎಂದರ್ಥ, ನೀನು ಎಂದರೆ ಸಂಸಾರಿಯಾಗಿ ತೋರುತ್ತಿರುವ ಜೀವಾತ್ಮನು ಎಂದರ್ಥ. ಆ ಪರಬ್ರಹ್ಮವೇ ನೀನು ಎಂದಾಗ ಬ್ರಹ್ಮವೇ ಜೀವನೆಂದೂ, ಜೀವನೇ ಬ್ರಹ್ಮವೆಂದೂ ಹೇಳಿದಂತಾಯಿತಲ್ಲವೆ? ಹೀಗೆ ಜೀವಾತ್ಮನಿಗೂ ಪರಮಾತ್ಮನಿಗೂ ಏಕತ್ವವನ್ನೇ ಈ <strong>ತತ್ತ್ವಮಸಿ</strong> ವಾಕ್ಯದಲ್ಲಿ ತಿಳಿಸಿರುತ್ತದೆ —ಎಂದು ತಿಳಿಯಬೇಕು. ಅವಿದ್ಯಾಕೃತ ಉಪಾಧಿಗಳಿಂದಲೇ ಜೀವತ್ವವು ತೋರುತ್ತಿದೆಯೇ ಹೊರತು ಜೀವತ್ವವು ಸತ್ಯವಲ್ಲ. ಜೀವನೆಂದರೆ ನಿಜವಾಗಿ ಪರಬ್ರಹ್ಮವೇ ಆಗಿದ್ದಾನೆ. ಜೀವತ್ವವನ್ನು ಕಿತ್ತುಹಾಕಿದರೆ ಉಳಿಯುವ ಜೀವನೆಂದರೆ ಬ್ರಹ್ಮವೇ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-003.31">
		<p class="intro-shloka">॥ಓಂ ಜ್ಞಾನೇನಾಕಾಮಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಆತ್ಮಜ್ಞಾನಬಲಾದೇವ ಪ್ರಾಪ್ತಕಾಮಂ ತಪಸ್ವಿನಮ್।<br />ಸಂಪೂರ್ಣಾಖಿಲಕಾಮಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಮಾರ್ಚ್ ೩೧</span><br /><span class="num">91.</span> ಸರ್ವಕಾಮಾವಾಪ್ತಿ</h1>
		<p class="bhashya-verse">ಜ್ಞಾನಾದಸತ್ಯಾದ್ಯುಚ್ಛಿತ್ತೇಃ ಆತ್ಮನೋಽನ್ಯನ್ನ ವಿದ್ಯತೇ।<br />ತಸ್ಮಾದ್ವಿಪಶ್ಚಿತ್ ಬ್ರಹ್ಮಭ್ಯಾಂ ಕಾಮಾನ್ಸರ್ವಾನ್ ಸಮಶ್ನುತೇ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೧೧೯</p>
		<p class="bhashya-verse-meaning"><strong>ಅನ್ವಯಾರ್ಥ: ಜ್ಞಾನಾತ್</strong> = ಆತ್ಮಜ್ಞಾನದಿಂದ, <strong>ಅಸತ್ಯಾದಿ ಉಚ್ಛಿತ್ತೇಃ</strong> = ಅಸತ್ಯವೇ ಮುಂತಾದದ್ದು ನಾಶವಾಗಿಬಿಟ್ಟಿರುವುದರಿಂದ, <strong>ಆತ್ಮನಃ</strong> = ಆತ್ಮನಿಗಿಂತ, <strong>ಅನ್ಯತ್</strong> = ಬೇರೆಯಾದದ್ದು , <strong>ನ ವಿದ್ಯತೇ</strong> = ಉಳಿದೇ ಇರುವುದಿಲ್ಲ. <strong>ತಸ್ಮಾತ್</strong> = ಆದ್ದರಿಂದ, <strong>ವಿಪಶ್ಚಿತ್ ಬ್ರಹ್ಮಭ್ಯಾಂ</strong> = ಬ್ರಹ್ಮಜ್ಞಾನಿಯೂ ಬ್ರಹ್ಮವೂ ಒಂದೇ ಆಗಿದ್ದುಕೊಂಡು, <strong>ಸರ್ವಾನ್</strong> = ಎಲ್ಲಾ , <strong>ಕಾಮಾನ್</strong> = ಕಾಮಗಳನ್ನೂ, ಜ್ಞಾನಿಯು, <strong>ಸಮಶ್ನುತೇ</strong> = ಹೊಂದುತ್ತಾನೆ.</p>
		<p class="description"><strong>ಭಾವಾರ್ಥ</strong>: ಆತ್ಮಜ್ಞಾನವಾಗಿಬಿಟ್ಟರೆ ಆತ್ಮನಿಗಿಂತ ಬೇರೆಯಾಗಿ ಅನಾತ್ಮವೆಂಬುದೇ ಇರುವುದಿಲ್ಲ. ಜ್ಞಾನಿಯೂ ಪರಬ್ರಹ್ಮವೂ ಒಂದಾಗಿ ಬಿಡುತ್ತಾರಲ್ಲವೆ? ಇಬ್ಬರೂ ಏಕಾತ್ಮ ಸ್ವರೂಪರಾಗಿ ಎಲ್ಲ ಕಾಮಗಳೂ ತಾವೇ ಆಗಿರುತ್ತಾರೆ ಎಂದರ್ಥ.</p>
		<p class="description"><strong>ವಿವರಣೆ</strong>: ಬ್ರಹ್ಮವನ್ನು ತಿಳಿದವನು ಎಲ್ಲಾ ಕಾಮಗಳನ್ನೂ ಹೊಂದುತ್ತಾನೆ ಎಂದು ಶ್ರುತಿಯು ಸಾರುತ್ತಿದೆ. ಬ್ರಹ್ಮವೊಂದನ್ನು ತಿಳಿದಮೇಲೆ ಬ್ರಹ್ಮಕ್ಕಿಂತ ಭಿನ್ನವಾಗಿ ಬೇರೇನೂ ಉಳಿಯದಿರುವುದರಿಂದ ಅಲ್ಲಿ ಭೋಕ್ತೃತ್ವವಾಗಲೀ ಭೋಗಗಳಾಗಲೀ ಉಳಿದಿರುವುದಿಲ್ಲ. ಆದ್ದರಿಂದಲೇ ಶ್ರುತಿಯು <strong>ಬ್ರಹ್ಮಣಾ ವಿಪಶ್ಚಿತಾ ಸಹ</strong>, ಜ್ಞಾನಸ್ವರೂಪವಾದ ಬ್ರಹ್ಮದ ಜೊತೆಯಲ್ಲಿಯೇ ಎಲ್ಲಾ ಕಾಮಗಳನ್ನೂ ಅನುಭವಿಸುತ್ತಾನೆ—ಎಂದು ಹೇಳುತ್ತಿದೆ. ಜ್ಞಾನಿಗೆ ಎಲ್ಲವೂ ಬ್ರಹ್ಮವಾಗಿರುತ್ತದೆ. ‘ಎಲ್ಲಾ ಕಾಮಗಳನ್ನೂ ಹೊಂದುತ್ತಾನೆ’ ಎಂಬ ಶ್ರುತಿವಾಕ್ಯಕ್ಕೆ ಅಕ್ಷರಾರ್ಥ ವನ್ನು ತೆಗೆದುಕೊಳ್ಳಬಾರದು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
</body>
</html>
