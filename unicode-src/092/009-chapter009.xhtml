<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಸುರೇಶ್ವರ ಸಂವತ್ಸರ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-009.01">
		<p class="intro-shloka">॥ಓಂ ಮುಕ್ತಿಸ್ವರೂಪವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಸುಪ್ತಿಮುಕ್ತಿಸ್ವರೂಪಜ್ಞಂ ಪ್ರತ್ಯಗಾತ್ಮಸ್ವರೂಪಿಣಮ್।<br />ಅಹಂಧರ್ಮವಿನಿರ್ಮುಕ್ತಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 1</span><br /><span class="num">245.</span> ಅಹಂಕಾರವೂ ಅನಾತ್ಮವೇ</h1>
		<p class="bhashya-verse">ಆತ್ಮನಶ್ಚೇದಹಂ ಧರ್ಮೋ ಯಾಯಾನ್ಮುಕ್ತಿಸುಷುಪ್ತಯೋಃ।<br />ಯತೋ ನಾನ್ವೇತಿ ತೇನಾಯಮನ್ಯದೀಯೋ ಭವೇದಹಮ್॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೨-೩೨</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಅಹಂ</strong> = ಅಹಂಕಾರವೆಂದರೆ ಪ್ರಮಾತೃತ್ವವು, <strong>ಆತ್ಮನಃ</strong> = ಆತ್ಮನ, <strong>ಧರ್ಮಃ ಚೇತ್</strong> = ಧರ್ಮವಾಗಿದ್ದಿದ್ದರೆ, ಅದು <strong>ಮುಕ್ತಿಸುಷುಪ್ತಯೋಃ</strong> = ಮೋಕ್ಷದಲ್ಲಿಯೂ ಸುಷುಪ್ತಿಯಲ್ಲಿಯೂ, <strong>ಯಾಯಾತ್</strong> = ಅನುಸರಿಸಿಕೊಂಡು ಬರಬೇಕಾಗಿತ್ತು. <strong>ಯತಃ</strong> = ಆದರೆ, <strong>ಅಯಂ</strong> = ಈ ಅಹಂಕಾರವು, <strong>ನ ಅನ್ವೇತಿ</strong> = ಬರುವುದಿಲ್ಲವಲ್ಲವೆ? <strong>ತೇನ</strong> = ಆದ್ದರಿಂದ, <strong>ಅಹಂ</strong> = ಈ ಅಹಂಕಾರವು, <strong>ಅನ್ಯದೀಯಃ</strong> = ಅನಾತ್ಮಧರ್ಮವೇ, <strong>ಭವೇತ್</strong> = ಆಗಿರಬೇಕು.</p>
		<p class="description"><strong>ಭಾವಾರ್ಥ</strong>: ಅಹಂಕಾರವು ಆತ್ಮನ ಧರ್ಮವಲ್ಲ. ಇದು ಆತ್ಮನ ಸ್ವರೂಪವೇ ಆಗಿಬಿಟ್ಟಿದ್ದಿದ್ದರೆ ಮುಕ್ತಿಯಲ್ಲಿಯೂ ಸುಷುಪ್ತಿಯಲ್ಲಿಯೂ ತೋರಬೇಕಾಗಿತ್ತು. ಆದರೆ ಅಲ್ಲಿ ಇರುವುದಿಲ್ಲ. ಆದ್ದರಿಂದ ಅಹಂಕಾರವೂ ಆತ್ಮನ ಸ್ವರೂಪವಲ್ಲ.</p>
		<p class="description"><strong>ವಿವರಣೆ</strong>: ಶರೀರ, ಇಂದ್ರಿಯ, ಮನಸ್ಸು, ಬುದ್ಧಿಗಳು ಅನಾತ್ಮಧರ್ಮವಾಗಿರುತ್ತವೆ; ಇವಾವುವೂ ಆತ್ಮನ ಧರ್ಮಗಳಲ್ಲ ; ಹೌದು, ಆದರೆ, ಅಹಂಕಾರವು ಆತ್ಮನ ಸ್ವರೂಪಕ್ಕೆ ಸೇರಿದೆಯಲ್ಲಾ ? ಎಂದರೆ, ಇದೂ ಆತ್ಮನ ಧರ್ಮವಲ್ಲ ; ಏಕೆಂದರೆ, ಮುಕ್ತಿಯಲ್ಲಿಯೂ ಸುಷುಪ್ತಿಯಲ್ಲಿಯೂ ಕೇವಲ ತಾನು ಮಾತ್ರ ಇದ್ದೇನೆಯೇ ಹೊರತು, ಅಹಂಕಾರವು ತೋರುತ್ತಿಲ್ಲ. ಅವಿದ್ಯೆಯಿಂದ ಈ ಅಹಂಕಾರವೇ ಆತ್ಮನಂತೆ ತೋರುತ್ತಿದೆ. ಅಹಂಕಾರವು ಆತ್ಮಾಭಾಸವಾಗಿದೆ. ಆದ್ದರಿಂದ ಅಹಂಕಾರವು ಅನಾತ್ಮಧರ್ಮವೇ ಹೊರತು ಆತ್ಮನ ಸ್ವರೂಪವಲ್ಲ. ಅಹಂಕಾರದಿಂದಲೂ ಬಿಡಿಸಿ ಆತ್ಮನನ್ನು ತಿಳಿದುಕೊಳ್ಳಬೇಕು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.02">
		<p class="intro-shloka">॥ಓಂ ಮೋಹಾಂತರಾಯರಹಿತಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅಮೃತತ್ವಸತತ್ತ್ವಜ್ಞಂ ಮುಮುಕ್ಷುಹಿತಬೋಧಕಮ್।<br />ಜ್ಞಾನನಿಷ್ಠಾಪರಂ ಧೀರಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 2</span><br /><span class="num">246.</span> ಮುಕ್ತಿಗೆ ಅವಿದ್ಯೆಯೇ ಅಡ್ಡಿ</h1>
		<p class="bhashya-verse">ಮುಮುಕ್ಷುಪುರುಷಾರ್ಥಸ್ಯ ಮೋಹಮಾತ್ರಾಂತರಾಯತಃ।<br />ಜ್ಞಾನಾತ್ ಕಾರ್ಯಾಂತರಾಭಾವಾನ್ನೈತತ್ ಸಾಧ್ವಭಿಧೀಯತೇ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೮೦೪</p>
		<p class="bhashya-verse-meaning"><strong>ಅನ್ವಯಾರ್ಥ</strong> : <strong>ಮುಮುಕ್ಷುಪುರುಷಾರ್ಥಸ್ಯ</strong> = ಮುಮುಕ್ಷುವಿಗೆ ಬೇಕಾಗಿರುವ ಮೋಕ್ಷವು, <strong>ಮೋಹಮಾತ್ರಾಂತರಾಯತಃ</strong> = ಮೋಹದಿಂದ ಮಾತ್ರವೇ ಲಭಿಸದಂತಾಗಿರುವುದರಿಂದ, <strong>ಜ್ಞಾನಾತ್</strong> = ಆತ್ಮಜ್ಞಾನಕ್ಕಿಂತ ಬೇರೆಯಾಗಿ, <strong>ಕಾರ್ಯಾಂತರಾಭಾವಾತ್</strong> = ಮಾಡ ಬೇಕಾದದ್ದೆಂಬುದು ಏನೂ ಇಲ್ಲದಿರುವುದರಿಂದ, <strong>ಏತತ್</strong> = ಹೀಗೆ ಹೇಳಿದ್ದು (ಕರ್ಮಗಳಿಂದ ಮೋಕ್ಷಪ್ರಾಪ್ತಿ ಎಂಬುದು), <strong>ನ ಸಾಧು ಅಭಿಧೀಯತೇ</strong> = ಸರಿಯಾಗಿ ಹೇಳಿದಂತೆ ಅಲ್ಲ.</p>
		<p class="description"><strong>ಭಾವಾರ್ಥ</strong>: ಮುಮುಕ್ಷುವಿಗೆ ಬೇಕಾದ ಫಲವೆಂದರೆ ಮೋಕ್ಷ. ಇದು ನಿತ್ಯಪ್ರಾಪ್ತವೇ ಆಗಿದ್ದರೂ ಅಜ್ಞಾನದಿಂದ ಅಪ್ರಾಪ್ತವಾದಂತಾಗಿ ದೂರವಾದಂತಾಗಿದೆ. ಜ್ಞಾನವು ಬಂದರೆ ಮುಕ್ತಿಯು ತಾನಾಗಿಯೇ ಪ್ರಾಪ್ತವಾಗುತ್ತದೆ. ಆದ್ದರಿಂದ ಜ್ಞಾನವಾದಮೇಲೂ ಏನಾದರೂ ಕರ್ಮಗಳನ್ನು ಮಾಡಬೇಕೆಂದು ಹೇಳುವುದು ಸರಿಯಲ್ಲ.</p>
		<p class="description"><strong>ವಿವರಣೆ</strong>: ಮೋಕ್ಷವು ಸ್ವಾಭಾವಿಕವೂ ಸ್ವತಃಸಿದ್ಧವೂ ಆಗಿರುತ್ತದೆ. ಅಜ್ಞಾನವೊಂದೇ ಮೋಕ್ಷಕ್ಕೆ ಅಡ್ಡಿಯಾಗಿರುತ್ತದೆ. ಅಜ್ಞಾನವು ತೊಲಗಿದರೆ ಸಾಕೇ ಸಾಕು, ಮುಕ್ತಿಯು ಪ್ರಾಪ್ತವಾದಂತೆಯೇ. ಬೆಳಕು ಬಂತೆಂದರೆ ಕತ್ತಲೆಯು ಹೋದಂತೆಯೇ. ಜ್ಞಾನವಾದಮೇಲೆ ಇನ್ನೇನನ್ನೋ ಮಾಡಿದರೆ ಮುಕ್ತಿಯು ದೊರಕುತ್ತದೆ ಎಂದು ವಾದಮಾಡುವುದು ಸರಿಯಲ್ಲ. ಮುಕ್ತಿಯು ಪ್ರಾಪ್ತಪ್ರಾಪ್ತಿಯೇ ಹೊರತು ಅಪ್ರಾಪ್ತಪ್ರಾಪ್ತಿಯಲ್ಲ. ನಮ್ಮ ಸ್ವರೂಪವೇ ಮುಕ್ತಿಯು. ಆದ್ದರಿಂದ ಜ್ಞಾನವೊಂದೇ ಸಾಕು ಮುಕ್ತಿಗೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.03">
		<p class="intro-shloka">॥ಓಂ ದೃಷ್ಟಿದ್ರಷ್ಟೃತತ್ತ್ವವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ದ್ರಷ್ಟಾರಂ ಸರ್ವದೃಶ್ಯಾನಾಂ ಸರ್ವದೃಶ್ಯವಿದೂರಗಮ್।<br />ದ್ರಷ್ಟೃದೃಷ್ಟಿಸ್ವರೂಪಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 3</span><br /><span class="num">247.</span> ಒಬ್ಬನಲ್ಲಿಯೇ ಎರಡೂ ಇರಲಾರವು</h1>
		<p class="bhashya-verse">ದ್ರಷ್ಟೃತ್ವಂ ದೃಶ್ಯತಾ ಚೈವ ನೈಕಸ್ಮಿನ್ ಏಕದಾ ಕ್ವಚಿತ್।<br />ದೃಶ್ಯದೃಶ್ಯೋ ನ ಚ ದ್ರಷ್ಟಾ ದ್ರಷ್ಟುರ್ದಶಿರ್© ದೃಶಿರ್ನ ಚ॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೨-೩೯</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ದ್ರಷ್ಟೃತ್ವಂ</strong> = ದ್ರಷ್ಟೃತ್ವವೂ, <strong>ಚ</strong> = ಮತ್ತು, <strong>ದೃಶ್ಯತಾ</strong> = ದೃಶ್ಯತ್ವವೂ, <strong>ಏಕಸ್ಮಿನ್</strong> = ಒಬ್ಬನಲ್ಲಿಯೇ, <strong>ಏಕದಾ</strong> = ಒಂದೇ ಕಾಲದಲ್ಲಿ, <strong>ನ ಕ್ವಚಿತ್</strong> = ಎಲ್ಲಿಯೂ ಕಂಡಿರುವುದಿಲ್ಲ. <strong>ದ್ರಷ್ಟಾ</strong> = ದ್ರಷ್ಟೃವಾದ ಆತ್ಮನು, <strong>ದೃಶ್ಯದೃಶ್ಯಃ</strong> = ದೃಶ್ಯವಾದ ಅಹಂಕಾರಕ್ಕೆ ದೃಶ್ಯನಾಗುವುದೆಂಬುದು, <strong>ನ ಚ</strong> = ಸಾಧ್ಯವಿಲ್ಲ, <strong>ಚ</strong> = ಮತ್ತು, <strong>ದರ್ಶೀ</strong> = ದ್ರಷ್ಟೃವಾದ ಆತ್ಮನು, <strong>ದ್ರಷ್ಟುಃ</strong> = ದ್ರಷ್ಟೃವಾದ ತನ್ನನ್ನೂ, <strong>ನ</strong> <strong>ದೃಶಿಃ</strong> = ನೋಡಲಾರನು.</p>
		<p class="description"><strong>ಭಾವಾರ್ಥ</strong>: ಆತ್ಮನು ದ್ರಷ್ಟೃವಾಗಿಯೂ ಅಹಂಕಾರವು ದೃಶ್ಯವಾಗಿಯೂ ಇರುವುದು ನಮ್ಮೆಲ್ಲರ ಅನುಭವದಲ್ಲಿದೆ. ಆತ್ಮನು ತಾನೇ ದ್ರಷ್ಟೃವೂ ದೃಶ್ಯನೂ ಏಕಕಾಲದಲ್ಲಿ ಆಗಲಾರನು. ದೃಶ್ಯವಾದ ಅಹಂಕಾರಕ್ಕೆ ಆತ್ಮನು ದೃಶ್ಯನಾಗಲಾರ, ಆತ್ಮನು ತಾನೇ ತನ್ನನ್ನೂ ಕಾಣಲಾರ.</p>
		<p class="description"><strong>ವಿವರಣೆ</strong>: ಆತ್ಮನಲ್ಲಿ ದೃಶ್ಯತ್ವವೆಂಬುದು ಸರ್ವಥಾ ಹೊಂದುವುದಿಲ್ಲ. ಏಕೆಂದರೆ ಆತ್ಮನು ದೃಕ್ ಸ್ವರೂಪನೇ ಆಗಿದ್ದುಕೊಂಡು ಅಹಂಕಾರವನ್ನೂ ಬೆಳಗುತ್ತಿದ್ದಾನೆ. ದೃಕ್ ಸ್ವರೂಪನಾದ ಆತ್ಮನು ನಿಜವಾಗಿ ಸ್ವತಃ ದೃಕ್ ಸ್ವರೂಪನೂ ಆಗಿರುವುದಿಲ್ಲ. ಇವನಲ್ಲಿ ತೋರುತ್ತಿರುವ ದೃಕ್ ಸ್ವರೂಪವೂ ಅಧ್ಯಾರೋಪದೃಷ್ಟಿಯಿಂದಲೇ. ಆತ್ಮನು ತಾನೇ ತನ್ನನ್ನು ಬೆಳಗಲಿ ಎಂಬುದೂ ಆಗುವಂತಿಲ್ಲ , ದೃಶ್ಯವಾದ ಅಹಂಕಾರವು ದ್ರಷ್ಟೃವಾದ ಆತ್ಮನನ್ನೂ ಬೆಳಗಲಾರದು. ಅಂತೂ ಆತ್ಮನು ಎಂದೆಂದಿಗೂ ದೃಶ್ಯವಾಗಲಾರನು. ದೃಕ್ ಸ್ವರೂಪನಾಗಿ ಸಾಕ್ಷಿಸ್ವರೂಪನಾಗಿ ಸಚ್ಚಿದಾನಂದಸ್ವರೂಪನಾಗಿರುವವನೇ ನಮ್ಮೆಲ್ಲರ ಪ್ರತ್ಯಗಾತ್ಮನು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.04">
		<p class="intro-shloka">॥ಓಂ ವೇದಾಂತನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಜ್ಞಾನಮುತ್ಪದ್ಯತೇ ಪುಂಸಾಂ ವೇದಾಂತಾರ್ಥವಿಚಾರತಃ।<br />ವೇದಾಂತಾರ್ಥಪರಂ ಧೀರಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 4</span><br /><span class="num">248.</span> ವೇದಾಂತದಿಂದ ಜ್ಞಾನೋದಯ</h1>
		<p class="bhashya-verse">ಮಿಥ್ಯಾಭೂತೋಽಪಿ ವೇದಾಂತಃ ಸತ್ಯಮರ್ಥಂ ಪ್ರಬೋಧಯೇತ್।<br />ದೇವತಾಪ್ರತಿಮಾವಚ್ಚ ಚಿತ್ರವತ್ ಪ್ರತಿಬಿಂಬವತ್॥</p>
		<p class="bhashya-verse-source">ಮಾನಸೋಲ್ಲಾಸ ೮-೧೧</p>
		<p class="bhashya-verse-meaning"><strong>ಅನ್ವಯಾರ್ಥ</strong> : <strong>ಮಿಥ್ಯಾಭೂತಃ ಅಪಿ</strong> = ಮಿಥ್ಯೆಯೇ ಆಗಿದ್ದರೂ, <strong>ವೇದಾಂತಃ</strong> = ವೇದಾಂತವು, <strong>ಸತ್ಯಂ</strong> = ಪರಮಾರ್ಥ ಸತ್ಯವಾಗಿರುವ, <strong>ಅರ್ಥಂ</strong> = ಪರಬ್ರಹ್ಮ ತತ್ತ್ವವನ್ನು, <strong>ಪ್ರಬೋಧಯೇತ್</strong> = ಸರಿಯಾಗಿ ತಿಳಿಸಬಹುದು. ಇದಕ್ಕೆ ಮೂರು ದೃಷ್ಟಾಂತಗಳು: <strong>ದೇವತಾ ಪ್ರತಿಮಾವತ್</strong> = ದೇವತಾ ವಿಗ್ರಹಗಳಂತೆ; <strong>ಚಿತ್ರವತ್</strong> = ಚಿತ್ರದಂತೆ; <strong>ಚ</strong> = ಮತ್ತು , <strong>ಪ್ರತಿಬಿಂಬವತ್</strong> = ಪ್ರತಿಬಿಂಬದಂತೆ.</p>
		<p class="description"><strong>ಭಾವಾರ್ಥ</strong>: ದೇವತಾ ವಿಗ್ರಹಗಳು ದೇವರನ್ನು ಸೂಚಿಸುವಂತೆ, ಸಿನಿಮಾದಲ್ಲಿನ ಚಿತ್ರಗಳೂ ಆಯಾ ಸತ್ಯವಾದ ವ್ಯಕ್ತಿಗಳನ್ನು ತಿಳಿಸುವಂತೆ, ಪ್ರತಿಬಿಂಬವು ಬಿಂಬವನ್ನು ತಿಳಿಸುವಂತೆ, ಮಿಥ್ಯೆಯಾದ ವೇದಾಂತಗಳೂ ಸತ್ಯನಾದ ಆತ್ಮನನ್ನು ತಿಳಿಸಬಲ್ಲವು.</p>
		<p class="description"><strong>ವಿವರಣೆ</strong>: ವೇದಾಂತದ ಪ್ರಕಾರ ಎಲ್ಲವೂ ಮಿಥ್ಯೆಯಾದದ್ದೇ. ಅಂದಮೇಲೆ ವೇದಾಂತವೂ ಮಿಥ್ಯೆಯೇ ಆಗಿರುತ್ತದೆ. ಹಾಗಾದರೆ ಮಿಥ್ಯೆಯಾಗಿರುವ ವೇದಾಂತವು ಸತ್ಯವಾದ ಪರಬ್ರಹ್ಮವನ್ನು ಹೇಗೆ ತಿಳಿಸಬಲ್ಲದು? ಎಂದರೆ, ದೇವತಾವಿಗ್ರಹದಂತೆ. ಕಲ್ಲಿನ ವಿಗ್ರಹಗಳು ದೇವರೇನಲ್ಲ. ಆದರೂ ಆ ವಿಗ್ರಹಗಳ ಮೂಲಕ ನಮಗೆ ಆಯಾ ದೇವತೆಗಳ ಅನುಗ್ರಹವು ಆಗುತ್ತದೆಯಲ್ಲವೆ? ಚಿತ್ರಗಳಾವುವೂ ದೇವರೇನಲ್ಲ , ಆದರೂ ಆ ಚಿತ್ರಗಳನ್ನು ನೋಡಿದಕೂಡಲೇ ಆಯಾ ದೇವರುಗಳ ಸ್ಮರಣೆಯು ಬರುತ್ತದೆ. <strong>ಜ್ಞಾತೇ ದ್ವೈತಂ ನ</strong> <strong>ವಿದ್ಯತೇ </strong>—ಎಂದು ಸಂಪ್ರದಾಯವಿದರಾದ ಶ್ರೀ ಗೌಡಪಾದರೂ ಹೇಳಿದ್ದಾರೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.05">
		<p class="intro-shloka">॥ಓಂ ಸ್ವಾತ್ಮಾದಿತ್ಯವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಯದೇವ ಪುರುಷೇ ಬ್ರಹ್ಮ ಆದಿತ್ಯೇಽಪಿ ತದೇವ ಹಿ।<br />ನಿರ್ವಿಕಲ್ಪಪರಾನಂದಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 5</span><br /><span class="num">249.</span> ಇದೂ ಅದೂ ಒಂದೇ</h1>
		<p class="bhashya-verse">ಅತಿಶೇತೇ ಯತಃ ಸರ್ವಾನ್ ಆನಂದಾನ್ ಅಗ್ರಜಾದಧಿ।<br />ವಿಕಲ್ಪಭೂಮೇರ್ವ್ಯಾವೃತ್ತೇಃ ಐಕ್ಯಂ ಸ್ವಾತ್ಮರವಿಸ್ಥಯೋಃ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೫೩೭</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಅಗ್ರಜಾತ್ ಅಧಿ</strong> = ಪ್ರಥಮಜನಾದ ಹಿರಣ್ಯಗರ್ಭನ ವರೆಗಿನ, <strong>ಸರ್ವಾನ್</strong> = ಎಲ್ಲಾ, <strong>ಆನಂದಾನ್</strong> = ಆನಂದಗಳನ್ನೂ, <strong>ಅತಿಶೇತೇ</strong> = ಮೋಕ್ಷಾನಂದವು ಮೀರಿರುತ್ತದೆಯಲ್ಲವೆ? <strong>ಯತಃ</strong> = ಆದ್ದರಿಂದ, <strong>ವಿಕಲ್ಪಭೂಮೇಃ</strong> = ವಿಕಲ್ಪಗಳ ಹಂತವನ್ನು, <strong>ವ್ಯಾವೃತ್ತೇಃ</strong> = ಮೀರಿರುವುದರಿಂದ, <strong>ಸ್ವಾತ್ಮರವಿಸ್ಥಯೋಃ</strong> = ತನ್ನೊಳಗಿರುವ ಆತ್ಮನಿಗೂ ಸೂರ್ಯನಲ್ಲಿರುವ ಆತ್ಮನಿಗೂ, <strong>ಐಕ್ಯಂ</strong> = ಏಕತ್ವವು, ಸಿದ್ಧವಾಗುತ್ತದೆ.</p>
		<p class="description"><strong>ಭಾವಾರ್ಥ</strong>: ಹಿರಣ್ಯಗರ್ಭನ ಆನಂದದಿಂದ ಪ್ರಾರಂಭಿಸಿಕೊಂಡು ಸಾಮಾನ್ಯಮಾನವರ ಆನಂದದ ವರೆಗಿನ ಎಲ್ಲ ಆನಂದಗಳನ್ನೂ ಬ್ರಹ್ಮಾನಂದವು ಮೀರಿನಿಂತಿರುತ್ತದೆ. ಈ ಬ್ರಹ್ಮಾನಂದದಲ್ಲಿ ಯಾವ ವಿಕಲ್ಪಗಳಿಗೂ ಅವಕಾಶವೇ ಇಲ್ಲದ್ದರಿಂದ ತನ್ನೊಳಗಿರುವ ಆತ್ಮನೂ ಸೂರ್ಯನಲ್ಲಿರುವ ಆತ್ಮನೂ ಒಬ್ಬನೇ ಆಗಿರುತ್ತಾನೆ.</p>
		<p class="description"><strong>ವಿವರಣೆ</strong>: ನಿರುಪಾಧಿಕವಾದ ಮೋಕ್ಷಾನಂದದಲ್ಲಿ ಯಾವ ವಿಕಲ್ಪಗಳೂ ಇರುವುದಿಲ್ಲ. ಮಾನವರ ಆನಂದದಿಂದ ಪ್ರಾರಂಭಿಸಿ ಹಿರಣ್ಯಗರ್ಭನ ಆನಂದದ ವರೆಗಿರುವ ಎಲ್ಲ ಆನಂದಗಳನ್ನೂ ಈ ಮೋಕ್ಷಾನಂದವು ಮೀರಿರುತ್ತದೆ. ಈ ಮೋಕ್ಷಾನಂದದಲ್ಲಿ ಯಾವ ವಿಶೇಷವೂ ಇಲ್ಲವಾದ್ದರಿಂದ ಸೂರ್ಯನಲ್ಲಿರುವ ಆತ್ಮನೂ ಪುರುಷರಲ್ಲಿರುವ ಆತ್ಮನೂ ಒಬ್ಬನೇ ಎಂದು ತಿಳಿಯಬೇಕು. ಉಪಾಧಿಗಳಲ್ಲಿ ಮಾತ್ರವೇ ಭೇದವೇ ಹೊರತು ಆತ್ಮನಲ್ಲಿ ಯಾವ ಭೇದಗಳೂ ಇಲ್ಲ. ಹೀಗೆ ತಿಳಿದವರಿಗೆ ಮೋಕ್ಷಾನಂದವು ಸಹಜವಾಗಿ ದೊರಕುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.06">
		<p class="intro-shloka">॥ಓಂ ತತ್ತ್ವಮಸಿನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ತತ್ತ್ವಮಸ್ಯಾದಿವಾಕ್ಯೋತ್ಥಸಮ್ಯಗ್ಜ್ಞಾನಪರಾಯಣಮ್।<br />ಬ್ರಹ್ಮಾನುಭೂತಿಸಂಪನ್ನಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 6</span><br /><span class="num">250.</span> ಜ್ಞಾನದಿಂದ ಕರ್ಮನಾಶ</h1>
		<p class="bhashya-verse">ಆತ್ಮನೋ ಬ್ರಹ್ಮತಾ ಯತ್ರ ಬ್ರಹ್ಮಣೋಽಪ್ಯಾತ್ಮತಾ ಸ್ವತಃ।<br />ತತ್ತ್ವಮಸ್ಯಾದಿವಾಕ್ಯೋತ್ಥಬೋಧಾಚ್ಚೇತ್ ಕಿಮಿತೀಹತೇ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೮೧೩</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ತತ್ತ್ವಮಸಿ ಆದಿ ವಾಕ್ಯೋತ್ಥ ಬೋಧಾತ್</strong> = <strong>ತತ್ತ್ವಮಸಿ</strong> ಮುಂತಾದ ವಾಕ್ಯದಿಂದ ಉಂಟಾದ ಜ್ಞಾನದಿಂದ, <strong>ಯತ್ರ</strong> = ಯಾವಾಗ, <strong>ಆತ್ಮನಃ</strong> = ತಾನೇ, <strong>ಬ್ರಹ್ಮತಾ</strong> = ಬ್ರಹ್ಮವೆಂದೂ, <strong>ಅಪಿ</strong> = ಮತ್ತು, <strong>ಬ್ರಹ್ಮಣಃ</strong> = ಬ್ರಹ್ಮವೇ, <strong>ಸ್ವತಃ ಆತ್ಮತಾ</strong> = ನಿಜವಾದ ಆತ್ಮನೆಂದೂ ತಿಳಿಯುತ್ತದೆಯೋ ಅಲ್ಲಿ, <strong>ಕಿಮಿತಿ</strong> = ಏತಕ್ಕಾಗಿ, <strong>ಈಹತೇ</strong> = ಕರ್ಮಗಳನ್ನು ಮಾಡಿಯಾನು?</p>
		<p class="description"><strong>ಭಾವಾರ್ಥ</strong>: <strong>ತತ್ತ್ವಮಸಿ</strong>,<strong> ಅಹಂ ಬ್ರಹ್ಮಾಸ್ಮಿ</strong>—ಮುಂತಾದ ವಾಕ್ಯಗಳ ಅರ್ಥವನ್ನು ಅನುಭವದಿಂದ ನಿಶ್ಚಿತವಾಗಿ ತಿಳಿದರೆ, ತಾನೇ ಬ್ರಹ್ಮವೆಂದೂ ಬ್ರಹ್ಮವೇ ತಾನೆಂದೂ ಅನುಭವಕ್ಕೆ ಬಂದುಬಿಟ್ಟಮೇಲೆ ಇನ್ನು , ಅಂಥ ಜ್ಞಾನಿಯು ಏತಕ್ಕಾಗಿ ಕರ್ಮಗಳಲ್ಲಿ ಪ್ರವೃತ್ತನಾದಾನು?</p>
		<p class="description"><strong>ವಿವರಣೆ</strong>: ಮುಮುಕ್ಷುವಿಗೆ ಬೇಕಾದದ್ದು ಆತ್ಮಜ್ಞಾನ ಹಾಗೂ ಮೋಕ್ಷ. ಇವನು ಸದ್ಗುರುಗಳಿಂದ <strong>ತತ್ತ್ವಮಸಿ</strong> ಎಂಬ ವಾಕ್ಯದ ಅರ್ಥವನ್ನು ಚೆನ್ನಾಗಿ ತಿಳಿದನೆಂದರೆ ಕೃತಾರ್ಥನಾದಂತೆಯೇ ಅಲ್ಲವೆ? ನಾನೇ ಬ್ರಹ್ಮವೆಂದೂ, ಬ್ರಹ್ಮವೇ ತಾನೆಂದೂ ಅನುಭವದಿಂದ ತಿಳಿದಮೇಲೆ ಇವನಿಗೆ ಪುನಃ ಕರ್ತೃತ್ವವಾಗಲೀ, ಭೋಕ್ತೃತ್ವವಾಗಲೀ ಇರಲಾರದು. ಬ್ರಹ್ಮನಿಷ್ಠನಾದಮೇಲೆ ಇವನಿಗೆ ಯಾವ ಕರ್ಮಗಳ ಫಲಗಳೂ ಬೇಕಾಗಿಲ್ಲ. ಅಕೃತಾರ್ಥನಾದ ಅಜ್ಞಾನಿಗೆ ಈ ಫಲಬೇಕು, ಆ ಫಲ ಬೇಕು—ಎಂಬ ಆಕಾಂಕ್ಷೆಯು ಇರುತ್ತದೆ. ಆದರೆ ಬ್ರಹ್ಮಜ್ಞಾನಿಗೆ ಏನೂ ಬೇಕಾಗಿಲ್ಲ. ಏಕೆಂದರೆ ಇವನು ಕೃತಕೃತ್ಯನಾಗಿರುತ್ತಾನೆ. <strong>ಸ ಯೋ ಹ ವೈ ತತ್ ಪರಮಂ ಬ್ರಹ್ಮ ವೇದ ಬ್ರಹ್ಮೈವ ಭವತಿ</strong>. ಮುಂ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.07">
		<p class="intro-shloka">॥ಓಂ ವಿದ್ಯಯಾ<strong>ಽ</strong>ವಾಪ್ತಬ್ರಹ್ಮನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅವಿದ್ಯಯಾ ಕೃತೋ ಬಂಧಃ ವಿದ್ಯಯಾ ಮುಕ್ತಿರೇವ ಚ।<br />ನಿತ್ಯಮುಕ್ತಾತ್ಮಬ್ರಹ್ಮಿಷ್ಠಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 7</span><br /><span class="num">251.</span> ವಿದ್ಯೆಯಿಂದ ಬ್ರಹ್ಮಪ್ರಾಪ್ತಿ</h1>
		<p class="bhashya-verse">ದಶಮಾಪ್ತಿವದಜ್ಞಾನಾತ್ ಸ್ವರೂಪಾದಿವ ವರ್ಣ್ಯತೇ।<br />ವಿದ್ಯಯಾ ತದವಾಪ್ನೋತಿ ಯದನಾಪ್ತಮವಿದ್ಯಯಾ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೫೫೬</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಅವಿದ್ಯಯಾ</strong> = ಅವಿದ್ಯೆಯಿಂದ, <strong>ಯತ್</strong> = ಯಾವುದು, <strong>ಅನಾಪ್ತಮ್ ಇವ</strong> = ಆಪ್ತವಾಗಿಲ್ಲವೋ ಎನ್ನುವಂತೆ ಇದೆಯೋ, <strong>ತತ್</strong> = ಅದನ್ನು, <strong>ವಿದ್ಯಯಾ</strong> = ವಿದ್ಯೆಯಿಂದ, <strong>ಅವಾಪ್ನೋತಿ</strong> = ಹೊಂದುತ್ತಾನೆ. ಹೇಗೆಂದರೆ, <strong>ಅಜ್ಞಾನಾತ್</strong> = ಅಜ್ಞಾನದಿಂದ, <strong>ಸ್ವರೂಪಾತ್</strong> = ತನ್ನ ನಿಜಸ್ವರೂಪದಿಂದ ಜಾರಿಬಿದ್ದವನಂತೆ ಇದ್ದವನು ಜ್ಞಾನದಿಂದ, <strong>ದಶಮಾಪ್ತಿವತ್</strong> = ಹತ್ತನೆಯವನು ದೊರಕಿ ದಂತೆಯೇ, <strong>ಇತಿ ವರ್ಣ್ಯತೇ</strong> = ಎಂದು ವರ್ಣಿಸಿರುತ್ತದೆ.</p>
		<p class="description"><strong>ಭಾವಾರ್ಥ</strong>: ಅಜ್ಞಾನದಿಂದ ಅನಾಪ್ತನಾಗಿದ್ದ ದಶಮನು ಜ್ಞಾನದಿಂದ ಆಪ್ತನಾಗುವಂತೆಯೇ, ಅಜ್ಞಾನದಿಂದ ಬ್ರಹ್ಮವು ಅನಾಪ್ತವಾದಂತೆ ತೋರುತ್ತಿದೆ. ಆದರೆ ಜ್ಞಾನದಿಂದ ಅದೇ ಆಪ್ತವಾದಂತೆ ಆಗುತ್ತದೆ.</p>
		<p class="description"><strong>ವಿವರಣೆ</strong>: ಬ್ರಹ್ಮವು ನಮ್ಮೆಲ್ಲರ ನಿಜಸ್ವರೂಪವೇ ಆಗಿರುವುದರಿಂದ ಅದು ನಿತ್ಯಆಪ್ತಸ್ವರೂಪವೇ ಆಗಿರುತ್ತದೆ. ಅದನ್ನು ಹೊಸದಾಗಿ ಪಡೆಯಬೇಕಾದ ಸಂದರ್ಭವೇ ಇಲ್ಲ. ಆದರೂ ಅವಿದ್ಯೆಯಿಂದ ಬ್ರಹ್ಮವು ಅನಾಪ್ತವಾಗಿರುವಂತೆ ಆಗಿಬಿಟ್ಟಿರುತ್ತದೆ. ಜ್ಞಾನದಿಂದ ಬ್ರಹ್ಮವು ಆಪ್ತವಾಗುತ್ತದೆ—ಎಂಬುದು ಉಪಚಾರ ಮಾತ್ರ. ತಾನೇ ದಶಮನಾಗಿದ್ದರೂ ಅವಿದ್ಯೆಯಿಂದ ತಾನೇ ನಷ್ಟನಾದಂತಾಗಿಬಿಟ್ಟಿದ್ದನಲ್ಲವೇ? ಜ್ಞಾನದಿಂದ ದಶಮನು ಪ್ರಾಪ್ತನಾದಂತೆಯೇ ಆತ್ಮನೂ ಜ್ಞಾನದಿಂದ ಪ್ರಾಪ್ತನಾಗುತ್ತಾನೆ. ಆಪ್ತವಾದದ್ದೇ ಆತ್ಮಜ್ಞಾನದಿಂದ ಆಪ್ತವಾಗುತ್ತದೆಯೇ ಹೊರತು ಅನಾಪ್ತವಾದದ್ದು ಆಪ್ತವಾಗುವುದಿಲ್ಲ. ಹೀಗಾಗಿ ಬ್ರಹ್ಮವು ಪ್ರಾಪ್ತಪ್ರಾಪ್ತವೇ ಆಗಿರುತ್ತದೆ. </p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.08">
		<p class="intro-shloka">॥ಓಂ ಸಾಕ್ಷಿಸ್ವರೂಪನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅಲುಪ್ತದರ್ಶಿನಂ ಧೀರಂ ನಿರ್ವಿಕಾರಂ ನಿರಂಜನಮ್।<br />ದೃಗೇಕತತ್ತ್ವನಿಷ್ಠಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 8</span><br /><span class="num">252.</span> ಆತ್ಮನು ದೃಕ್ ಸ್ವರೂಪನೇ</h1>
		<p class="bhashya-verse">ನಾಲುಪ್ತದೃಷ್ಟೇರ್ದೃಶ್ಯತ್ವಂ ದೃಶ್ಯತ್ವೇ ದ್ರಷ್ಟೃತಾ ಕುತಃ।<br />ಸ್ಯಾಚ್ಚೇದ್ದೃಗೇಕಂ ನಿರ್ದೃಶ್ಯಂ ಜಗದ್ವಾ ಸ್ಯಾದಸಾಕ್ಷಿಕಮ್॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೨-೪೧</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಅಲುಪ್ತದೃಷ್ಟೇಃ</strong> = ಅಲುಪ್ತವಾದ ಅಂದರೆ ನಿತ್ಯವಾದ ದೃಷ್ಟಿಯುಳ್ಳ ಆತ್ಮನು, <strong>ನ ದೃಶ್ಯತ್ವಂ</strong> = ಎಂದೆಂದಿಗೂ ದೃಶ್ಯವಾಗಲಾರನು; <strong>ದೃಶ್ಯತ್ವೇ</strong> = ಆತ್ಮನು ದೃಶ್ಯನಾಗಿಬಿಟ್ಟರೆ, <strong>ದ್ರಷ್ಟೃತಾ</strong> = ದ್ರಷ್ಟೃತ್ವವು, ಆತ್ಮನಿಗೆ, <strong>ಕುತಃ</strong> = ಹೇಗೆತಾನೇ ಸಾಧ್ಯವಾದೀತು? <strong>ಏಕಂ</strong> = ಒಂದೇ ಒಂದಾದ, <strong>ದೃಕ್</strong> = ದ್ರಷ್ಟೃವಾದ ಆತ್ಮನು, ಆಗ, <strong>ನಿರ್ದೃಶ್ಯಂ ಸ್ಯಾತ್</strong> = ದೃಶ್ಯವಿಲ್ಲದವನೇ ಎಂದಾಗಿಬಿಡುತ್ತದೆ. <strong>ವಾ</strong> = ಅಥವಾ, <strong>ಜಗತ್</strong> = ಈ ಜಗತ್ತು , <strong>ಅಸಾಕ್ಷಿಕಮ್</strong> = ದ್ರಷ್ಟೃವಾದ ಆತ್ಮನಿಲ್ಲದಂತಾಗಿಬಿಡುತ್ತದೆ. ಈ ಎರಡೂ ವಾದಗಳು ಸರಿಯಲ್ಲ.</p>
		<p class="description"><strong>ಭಾವಾರ್ಥ</strong>: ದೃಕ್ ಸ್ವರೂಪವಾದ ಆತ್ಮನು ದೃಶ್ಯನಾಗಲಾರನು, ಆತ್ಮನೇ ದೃಶ್ಯನೆಂದಾದರೆ ಅವನಿಗೆ ದ್ರಷ್ಟೃತ್ವವು ಹೇಗೆ ಹೊಂದೀತು? ಆತ್ಮನು ತಾನೇ ತನಗೆ ದೃಶ್ಯವೆಂದಾಗಿಬಿಟ್ಟರೆ ಈ ದೃಶ್ಯವೆಂಬುದು ಆತ್ಮನಿಗೆ ಇಲ್ಲವೆಂದಾಗಿಬಿಡುತ್ತದೆ. ಅಥವಾ ಈ ಜಗತ್ತಿಗೆ ಒಬ್ಬ ದ್ರಷ್ಟೃವಾದ ಆತ್ಮನೇ ಇಲ್ಲವೆಂದಾದರೂ ಆದೀತು! ಇವೆರಡೂ ಯುಕ್ತವಲ್ಲ.</p>
		<p class="description"><strong>ವಿವರಣೆ</strong>: ನಿರವಯವನಾದ ಆತ್ಮನು ಕೇವಲ ದೃಕ್ ಸ್ವರೂಪನಾಗಿದ್ದಾನೆ, ಆತ್ಮನಿಗೆ ಅನಾತ್ಮವೆಲ್ಲವೂ ದೃಶ್ಯವಾಗಿರುತ್ತದೆ—ಎಂದು ಹೇಳಿದಾಗ ಯಾವ ದೋಷವೂ ಬರುವದಿಲ್ಲ. ಹಾಗಿಲ್ಲದೇ ಆತ್ಮನು ತಾನೇ ದ್ರಷ್ಟೃವೂ ದೃಶ್ಯನೂ ಆಗಿದ್ದಾನೆಂದು ಹೇಳುವುದು ಸರಿಯಲ್ಲ. ಅದ್ವಿತೀಯನಾದ ಆತ್ಮನು ತಾನೇ ದೃಶ್ಯನೂ ಆಗಲಿ ಎಂದಾದರೆ ಆತ್ಮನಿಗೆ ದ್ರಷ್ಟೃತ್ವವೇ ಹೊಂದಲಾರದು. ಅಥವಾ ಈ ಜಗತ್ತಿಗೆ ಒಬ್ಬ ದ್ರಷ್ಟೃ ವಾದ ಆತ್ಮನೇ ಇಲ್ಲವೆಂದಾದರೂ ಆದೀತು! ಇವೆರಡೂ ಸರಿಯಲ್ಲ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.09">
		<p class="intro-shloka">॥ಓಂ ಶಬ್ದಶಕ್ತಿವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ವೇದಾಂತವಾಕ್ಯಶಬ್ದಾರ್ಥಸಾರಜ್ಞಂ ಶಬ್ದಕೋವಿದಮ್।<br />ವೇದವೇದಾಂಗತತ್ತ್ವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 9</span><br /><span class="num">253.</span> ಶಬ್ದದ ಮಹಿಮೆಯಿದು</h1>
		<p class="bhashya-verse">ಮಾಹಾತ್ಮ್ಯಮೇತಚ್ಛಬ್ದಸ್ಯ ಯದವಿದ್ಯಾಂ ನಿರಸ್ಯತಿ।<br />ಸುಷುಪ್ತ ಇವ ನಿದ್ರಾಯಾಃ ದುರ್ಬಲತ್ವಾಚ್ಚ ಬಾಧ್ಯತೇ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೮೫೪</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಶಬ್ದಸ್ಯ</strong> = ವೇದಾಂತವಾಕ್ಯಕ್ಕೆ, <strong>ಏತತ್</strong> = ಇದೇ, <strong>ಮಾಹಾತ್ಮ್ಯಂ</strong> = ಮಹಿಮೆಯು, <strong>ಯತ್</strong> = ಯಾವುದೆಂದರೆ, <strong>ಅವಿದ್ಯಾಂ</strong> = ಅಜ್ಞಾನವನ್ನು, <strong>ನಿರಸ್ಯತಿ</strong> = ನಾಶಮಾಡುತ್ತದೆ. <strong>ಸುಷುಪ್ತೇ</strong> = ಮಲಗಿರುವವನಿಗೆ ಪ್ರಯೋಗಿಸಿದ ಶಬ್ದವು, <strong>ನಿದ್ರಾಯಾಃ</strong> = ಅವನನ್ನು ನಿದ್ರೆಯಿಂದ ಎಬ್ಬಿಸುವಂತೆ. ಏಕೆಂದರೆ, <strong>ದುರ್ಬಲತ್ವಾತ್</strong> = ಅವಿದ್ಯೆಯು ದುರ್ಬಲವಾದ್ದರಿಂದ, <strong>ಶಬ್ದೇನ</strong> = ತತ್ತ್ವಮಸಿ ಎಂಬ ಶಬ್ದಗಳಿಂದ, <strong>ಬಾಧ್ಯತೇ</strong> = ನಾಶಮಾಡಲ್ಪಡುತ್ತದೆ.</p>
		<p class="description"><strong>ಭಾವಾರ್ಥ</strong>: ನಿದ್ರೆಮಾಡುತ್ತಿರುವವನನ್ನು ಅವನ ಹೆಸರಿನಿಂದ ಕೂಗಿದ ಕೂಡಲೇ ಅವನು ಆ ನಿದ್ರೆಯಿಂದ ಎಚ್ಚರಗೊಳ್ಳುತ್ತಾನಲ್ಲವೆ? ಅದರಂತೆ ಅವಿದ್ಯಾನಿದ್ರೆಯಲ್ಲಿರುವ ಅಜ್ಞಾನಿಗಳು ‘<strong>ತತ್ ತ್ವಂ ಅಸಿ</strong>’ ಎಂಬ ಶಬ್ದಗಳನ್ನು ಹೇಳಿದಾಗ ಅವು ಅವಿದ್ಯಾನಿದ್ರೆಯಿಂದ ಅವರನ್ನು ಎಬ್ಬಿಸುತ್ತವೆ. ಏಕೆಂದರೆ ಅವಿದ್ಯೆಯು ದುರ್ಬಲ, ವಿದ್ಯೆಯು ಪ್ರಬಲ.</p>
		<p class="description"><strong>ವಿವರಣೆ</strong>: ಶಬ್ದಕ್ಕೆ ಅದ್ಭುತವಾದ ಶಕ್ತಿಯು ಇರುತ್ತದೆ. ನಿದ್ರೆ ಮಾಡುತ್ತಿರುವವನನ್ನು ಅವನ ಹೆಸರಿನಿಂದ ಕರೆದಾಗ ಅವನು ಎಚ್ಚರಗೊಳ್ಳುತ್ತಾನಲ್ಲವೆ? ಅದರಂತೆಯೇ ‘<strong>ತತ್ ತ್ವಮ್ ಅಸಿ</strong>’ ಎಂಬ ವೇದಾಂತ ವಾಕ್ಯವನ್ನು ಕೇಳಿದಾಗ ಅಜ್ಞಾನಿಗಳು ಅವಿದ್ಯಾನಿದ್ರೆಯಿಂದ ಎಚ್ಚರಗೊಳ್ಳುತ್ತಾರೆ. ಅವಿದ್ಯೆಯು ವಿದ್ಯೆಯಿಂದ ನಾಶವಾಗುತ್ತದೆ. ಅನಾದಿಮಾಯಯಾ ಸುಪ್ತಃ ಯದಾ ಜೀವಃ ಪ್ರಬುಧ್ಯತೇ<strong>।</strong><br />ಅಜಮನಿದ್ರಮಸ್ವಪ್ನಮ್ ಅದ್ವೈತಂ ಬುಧ್ಯತೇ ತದಾ<strong>॥</strong> ಗೌ. ಕಾ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.10">
		<p class="intro-shloka">॥ಓಂ ಶಾಸ್ತ್ರಕಾರುಣ್ಯವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಬ್ರಹ್ಮವಿದ್ಯಾಫಲಜ್ಞಂ ತಂ ಬ್ರಹ್ಮವಿದ್ಯೋಪದೇಶಕಮ್।<br />ಬ್ರಹ್ಮಾತ್ಮವಿದ್ಯಾಸಂಪನ್ನಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 10</span><br /><span class="num">254.</span> ಶ್ರುತಿಯ ಕಾರುಣ್ಯ</h1>
		<p class="bhashya-verse">ಅನೇಕಾನರ್ಥನೀಡೇಽಸ್ಮಿನ್ ನಿಮಗ್ನಂ ಬ್ರಹ್ಮವಿದ್ಯಯಾ।<br />ಸಂಕ್ರಾಮಯಿತುಮಿಷ್ಟತ್ವಾತ್ ಬ್ರಹ್ಮಾಂತರತಮಂ ನರಮ್॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೨೩೧</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಅನೇಕ ಅನರ್ಥ ನೀಡೇ</strong> = ಅನೇಕ ಅನರ್ಥಗಳಿಗೆ ಗೂಡಾಗಿರುವಂಥ, <strong>ಅಸ್ಮಿನ್ ದೇಹೇ</strong> = ಈ ಶರೀರದಲ್ಲಿ, <strong>ನಿಮಗ್ನಂ</strong> = ತಾನೆಂದು ಅಧ್ಯಾಸಮಾಡಿಕೊಂಡು ಮುಳುಗಿರುವಂಥ, <strong>ನರಂ</strong> = ಮನುಷ್ಯನನ್ನು, <strong>ಬ್ರಹ್ಮವಿದ್ಯಯಾ</strong> = ಬ್ರಹ್ಮವಿದ್ಯೆಯಿಂದ, <strong>ಅಂತರತಮಂ</strong> = ಅತ್ಯಂತ ಒಳಗಡೆಯಿರುವಂಥ, <strong>ಬ್ರಹ್ಮ</strong> = ಪರಬ್ರಹ್ಮದ ಹತ್ತಿರಕ್ಕೆ, <strong>ಸಂಕ್ರಾಮಯಿತುಂ</strong> = ಕರೆದುಕೊಂಡು ಹೋಗು ವುದಕ್ಕೆ, <strong>ಇಷ್ಟತ್ವಾತ್ </strong>= ಇಷ್ಟವಾದ್ದರಿಂದ, ಶ್ರುತಿಯು, <strong>ಅನ್ನಾತ್ ಪುರುಷಃ</strong> = ಅನ್ನದಿಂದ ಪುರುಷನು ಹುಟ್ಟಿದ್ದಾನೆ ಎಂದು ಹೇಳುತ್ತಿದೆ.</p>
		<p class="description"><strong>ಭಾವಾರ್ಥ</strong>: ಜೀವನು ಅನೇಕಾನರ್ಥಕೂಪವಾದ ಶರೀರದಲ್ಲಿ ಮುಳುಗಿರುತ್ತಾನಷ್ಟೆ? ಇವನನ್ನು ಬ್ರಹ್ಮವಿದ್ಯೆಯಿಂದ ಪರಬ್ರಹ್ಮದ ಹತ್ತಿರಕ್ಕೆ ಕರೆದುಕೊಂಡು ಹೋಗಬೇಕೆಂದು ಶ್ರುತಿಯು ಇಷ್ಟಪಡುತ್ತಿದೆ.</p>
		<p class="description"><strong>ವಿವರಣೆ</strong>: ಶ್ರುತಿಯಲ್ಲಿ <strong>ಅನ್ನಾತ್ ಪುರುಷಃ</strong>, ಅನ್ನದಿಂದ ಪುರುಷನು ಹುಟ್ಟಿದನೆಂದು ಹೇಳುತ್ತಿದೆ. ಇಲ್ಲಿ ಏಕೆ ಶ್ರುತಿಯು ಪುರುಷನನ್ನೇ ಹೇಳುತ್ತಿದೆ? ಎಂದರೆ, ಈ ದುಃಖಿಯಾದ ಪುರುಷನನ್ನು ಈ ದುಃಖಸಂಸಾರಸಾಗರದಿಂದ ಮೇಲಕ್ಕೆತ್ತಿ ಅವನನ್ನು ಬ್ರಹ್ಮವಿದ್ಯೆಯಿಂದ ಪರಬ್ರಹ್ಮದ ಸಮೀಪಕ್ಕೆ ಕರೆದುಕೊಂಡು ಹೋಗಬೇಕೆಂದು ಶ್ರುತಿಯು ಇಷ್ಟಪಡುತ್ತಿರುವುದರಿಂದ. ವೇದಾಂತಗಳ ಉಪದೇಶಗಳೆಲ್ಲವೂ ಮನುಷ್ಯರನ್ನೇ ಕುರಿತು ಹೊರಟಿರುತ್ತವೆ. ಸಂಸಾರಿಯಾದ, ದುಃಖಿಯಾದ ಜೀವಾತ್ಮನನ್ನು ಅಸಂಸಾರಿಯಾದ ಪರಬ್ರಹ್ಮದ ಹತ್ತಿರಕ್ಕೆ ಕರೆದುಕೊಂಡು ಹೋಗಬೇಕೆಂಬುದೇ ಸಕಲ ಶಾಸ್ತ್ರಗಳ ಉದ್ದೇಶವು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.11">
		<p class="intro-shloka">॥ಓಂ ಸ್ವರೂಪಯಾಥಾತ್ಮ್ಯವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಆತ್ಮಯಾಥಾತ್ಮ್ಯವಿಜ್ಞಾನಲಬ್ಧಶಾಂತಿಮಹೋದಧಿಮ್।<br />ಬಾಧಿತಾಜ್ಞಾನತತ್ಕಾರ್ಯಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 11</span><br /><span class="num">255.</span> ಜ್ಞಾನದ ಫಲವಿದು</h1>
		<p class="bhashya-verse">ತಸ್ಮಾದ್ಯಾಥಾತ್ಮ್ಯವಿಜ್ಞಾನಸಮುತ್ಪತ್ತೇಃ ಪುರೈವ ತು।<br />ಆತ್ಮಾಜ್ಞಾನಂ ಸಕಾರ್ಯಂ ಸ್ಯಾತ್ ತಸ್ಯ ಬಾಧ್ಯತ್ವಕಾರಣಾತ್॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೧೫೫೦</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ತಸ್ಮಾತ್</strong> = ಆದ್ದರಿಂದ, <strong>ಯಾಥಾತ್ಮ್ಯವಿಜ್ಞಾನಸಮುತ್ಪತ್ತೇಃ</strong> = ಆತ್ಮನ ಸರಿಯಾದ ವಿಜ್ಞಾನವು ಹುಟ್ಟುವುದಕ್ಕಿಂತ, <strong>ಪುರಾ ಏವ ತು</strong> = ಮುಂಚಿತವಾಗಿಯೇ, <strong>ಸಕಾರ್ಯಂ</strong> = ಕಾರ್ಯಸಮೇತವಾದ, <strong>ಆತ್ಮಾಜ್ಞಾನಂ</strong> = ಆತ್ಮನ ಅಜ್ಞಾನವು, <strong>ಸ್ಯಾತ್</strong> = ಇದ್ದೀತೇ ಹೊರತು, ಜ್ಞಾನೋದಯವಾದ ಮೇಲಲ್ಲ , <strong>ತಸ್ಯ ಬಾಧ್ಯತ್ವಕಾರಣಾತ್</strong> = ಏಕೆಂದರೆ ಅಜ್ಞಾನವು ಜ್ಞಾನದಿಂದ ಬಾಧಿತವಾಗಿದೆ.</p>
		<p class="description"><strong>ಭಾವಾರ್ಥ</strong>: ಆತ್ಮನ ಅಜ್ಞಾನವು ಆತ್ಮನ ಜ್ಞಾನದಿಂದ ಪೂರಾ ನಾಶವಾಗಿಬಿಟ್ಟಿರುತ್ತದೆಯಾದ್ದರಿಂದ ಅದು ಪುನಃ ತಲೆಎತ್ತಲಾರದು.</p>
		<p class="description"><strong>ವಿವರಣೆ</strong>: ಆತ್ಮನ ಅಜ್ಞಾನವು ಬಾಧ್ಯವಾಗಿರುತ್ತದೆ, ಆತ್ಮನ ಜ್ಞಾನವು ಬಾಧಕವಾಗಿರುತ್ತದೆ. ಬಾಧ್ಯವಾಗಿದ್ದ ಅಜ್ಞಾನವು ಈಗ ಆತ್ಮಜ್ಞಾನದಿಂದ ಸಂಪೂರ್ಣವಾಗಿ ಬಾಧಿತವಾಗಿಬಿಟ್ಟಿರುವುದರಿಂದ ಆ ಬಾಧಿತವಾದ ಅಜ್ಞಾನವು ಪುನಃ ತೋರಿಕೊಳ್ಳುವಂತಿಲ್ಲ. ಅಜ್ಞಾನವು ಬಾಧಿತವಾಯಿತೆಂದರೆ ಅದರ ಕಾರ್ಯವೆಲ್ಲವೂ ಅಂದರೆ ಕಾಮಕರ್ಮಗಳೆಲ್ಲವೂ ತೊಲಗಿದಂತೆಯೇ. ಒಮ್ಮೆ ಆತ್ಮಜ್ಞಾನವು ಹುಟ್ಟಿತೆಂದರೆ ಅಜ್ಞಾನವು ಸಂಪೂರ್ಣವಾಗಿ ನಿವೃತ್ತಿಯಾಗಿಬಿಡುತ್ತದೆ. ಅಜ್ಞಾನವು ನಿವೃತ್ತಿಯಾಯಿತೆಂದರೆ ಕರ್ತೃತ್ವಭೋಕ್ತೃತ್ವಗಳೂ ನಿವೃತ್ತಿಯಾಗುತ್ತವೆ. ಆದ್ದರಿಂದ ತಾನೇ ಬ್ರಹ್ಮವೆಂದು ತಿಳಿದಿರುವ ಆತ್ಮಜ್ಞಾನಿಗೆ ಅವಿದ್ಯೆಯಾಗಲೀ ಅವಿದ್ಯೆಯ ಕಾರ್ಯಗಳಾಗಲೀ ಕನಸಿನಲ್ಲೂ ಕಾಣಿಸುವಂತಿಲ್ಲ. ಒಮ್ಮೆ ‘<strong>ಅಹಂ ಬ್ರಹ್ಮಾಸ್ಮಿ</strong>’ ಎಂಬ ವಿಜ್ಞಾನವು ಹುಟ್ಟಿದ ಕೂಡಲೇ ಅಜ್ಞಾನವೂ ಅದರ ಕಾರ್ಯಗಳೂ ನಿವೃತ್ತಿಯಾಗುತ್ತವೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.12">
		<p class="intro-shloka">॥ಓಂ ಭ್ರಾಂತಿಜ್ಞಾನರಹಿತಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಸಮ್ಯಗ್ಜ್ಞಾನವಿದಂ ಧೀರಂ ಭ್ರಾಂತಿಜ್ಞಾನನಿವಾರಕಮ್।<br />ಬ್ರಹ್ಮಜ್ಞಾನಪ್ರದಾತಾರಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 12</span><br /><span class="num">256.</span> ಕರ್ಮದಿಂದ ಅಜ್ಞಾನನಿವೃತ್ತಿಯು ಸಾಧ್ಯವಿಲ್ಲ</h1>
		<p class="bhashya-verse">ಕರ್ಮಾಜ್ಞಾನಸಮುತ್ಥತ್ವಾತ್ ನಾಲಂ ಮೋಹಾಪನುತ್ತಯೇ।<br />ಸಮ್ಯಗ್ಜ್ಞಾನಂ ವಿರೋಧ್ಯಸ್ಯ ತಾಮಿಸ್ರಸ್ಯಾಂಶುಮಾನಿವ॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೧-೩೫</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಅಜ್ಞಾನಸಮುತ್ಥತ್ವಾತ್</strong> = ಅಜ್ಞಾನದಿಂದ ಹುಟ್ಟಿರುವುದರಿಂದ, <strong>ಕರ್ಮ</strong> = ಕರ್ಮವು, <strong>ಮೋಹಾಪನುತ್ತಯೇ</strong> = ಅಜ್ಞಾನವನ್ನು ಕಳೆಯುವುದಕ್ಕೆ , <strong>ನ ಅಲಂ</strong> = ಸಾಕಾಗಲಾರದು; <strong>ಅಸ್ಯ</strong> = ಈ ಮೋಹಕ್ಕೆ, <strong>ಸಮ್ಯಗ್ಜ್ಞಾನಂ</strong> = ಆತ್ಮಜ್ಞಾನವು, <strong>ವಿರೋಧಿ</strong> = ವಿರುದ್ಧವಾದದ್ದು ; <strong>ತಾಮಿಸ್ರಸ್ಯ</strong> = ಅಂಧಕಾರಕ್ಕೆ , <strong>ಅಂಶುಮಾನ್ ಇವ</strong> = ಸೂರ್ಯನು ವಿರೋಧಿಯಾಗಿರುವಂತೆ.</p>
		<p class="description"><strong>ಭಾವಾರ್ಥ</strong>: ಕರ್ಮವು ಅಜ್ಞಾನವನ್ನು ದೂರಮಾಡಲಾಗದು. ಏಕೆಂದರೆ ಅಜ್ಞಾನದಿಂದಲೇ ಕರ್ಮವು ಹುಟ್ಟಿರುತ್ತದೆ. ಆತ್ಮಜ್ಞಾನದಿಂದ ಅಜ್ಞಾನವು ತೊಲಗುತ್ತದೆ; ಏಕೆಂದರೆ ಇವೆರಡೂ ಪರಸ್ಪರವಿರುದ್ಧವಾಗಿರುತ್ತವೆ. ಸೂರ್ಯನಿಂದಲೇ ಕತ್ತಲೆಯು ದೂರವಾಗುವಂತೆ.</p>
		<p class="description"><strong>ವಿವರಣೆ</strong>: ಜಪ, ತಪ, ಹೋಮ, ಹವನ, ದಾನ, ಧರ್ಮ, ಯಜ್ಞ, ಯಾಗಾದಿ ಕರ್ಮಾನುಷ್ಠಾನಮಾತ್ರದಿಂದ ಅಜ್ಞಾನವು ನಾಶವಾಗದು. ಏಕೆಂದರೆ ಅಜ್ಞಾನದಿಂದಲೇ ಈ ಭೇದಬುದ್ಧಿಯು ತೋರುತ್ತಿದೆ. ಕರ್ಮಗಳಿಗೂ ಅಜ್ಞಾನಕ್ಕೂ ವಿರೋಧವಿಲ್ಲ , ಎರಡೂ ಆತ್ಮೀಯ ಸ್ನೇಹಿತರಂತೆ ಇರುತ್ತವೆ. ಕರ್ಮದಿಂದ ಅಜ್ಞಾನವೂ, ಅಜ್ಞಾನದಿಂದ ಕರ್ಮವೂ ಪರಸ್ಪರವಾಗಿ ಬದುಕಿರುತ್ತವೆ.</p> 
		<p class="description">ಆದರೆ ಜ್ಞಾನಮಾತ್ರದಿಂದಲೇ ಅಜ್ಞಾನವು ಬಾಧಿತವಾಗುತ್ತದೆ. ಜ್ಞಾನವು ಸೂರ್ಯನಾದರೆ, ಅಜ್ಞಾನವು ಕತ್ತಲೆಯಂತಿರುತ್ತದೆ. ಸೂರ್ಯನ ಬೆಳಕಿನಿಂದ ಮಾತ್ರವೇ ಕತ್ತಲೆಯು ನಾಶವಾಗುವಂತೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.13">
		<p class="intro-shloka">॥ಓಂ ದೇಶಕಾಲಾತೀತಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಸಚ್ಚಿದಾನಂದರೂಪಂ ತಂ ನಿತ್ಯವಿಜ್ಞಾನರೂಪಿಣಮ್।<br />ದೇಶಕಾಲಾದ್ಯತೀತಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 13</span><br /><span class="num">257.</span> ಜ್ಞಾನವೆಂದರೆ ಇದೇ</h1>
		<p class="bhashya-verse">ದೇಶಕಾಲಾದ್ಯಸಂಬಂಧಾತ್ ದೇಶಾದೇರ್ಮೋಹಕಾರ್ಯತಃ।<br />ನಾನುತ್ಪನ್ನಮದಗ್ಧಂ ವಾ ಜ್ಞಾನಮಜ್ಞಾನಮಸ್ತ್ಯತಃ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೧೪೪೭</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ದೇಶಾದೇಃ</strong> = ದೇಶಕಾಲಗಳು, <strong>ಮೋಹಕಾರ್ಯತಃ</strong> = ಅವಿದ್ಯೆಯ ಫಲಗಳಾದ್ದರಿಂದ, <strong>ದೇಶಕಾಲಾದ್ಯಸಂಬಂಧಾತ್</strong> = ಆತ್ಮನು ದೇಶಕಾಲಗಳಿಗೆ ಸಂಬಂಧಪಡದವನಾದ್ದ ರಿಂದ, <strong>ಅನುತ್ಪನ್ನಂ</strong> = ಇನ್ನೂ ಹುಟ್ಟದೇ ಇರುವಂಥ, <strong>ಜ್ಞಾನಂ ವಾ</strong> = ಜ್ಞಾನವಾಗಲೀ, <strong>ಅದಗ್ಧಂ</strong> = ಸುಡಲ್ಪಡದಿರುವಂಥ, <strong>ಅಜ್ಞಾನಂ ವಾ</strong> = ಅಜ್ಞಾನವಾಗಲೀ, <strong>ಅತಃ</strong> = ಆದ್ದರಿಂದ, <strong>ನ ಅಸ್ತಿ</strong> = ಇರುವದಿಲ್ಲ.</p>
		<p class="description"><strong>ಭಾವಾರ್ಥ</strong>: ಆತ್ಮನಿಗೆ ದೇಶಕಾಲಗಳ ಸಂಬಂಧವೆಂಬುದು ಇಲ್ಲವೇ ಇಲ್ಲ. ಏಕೆಂದರೆ ದೇಶಕಾಲಗಳು ಅವಿದ್ಯಾಕಲ್ಪಿತವಾಗಿಯೇ ತೋರುತ್ತಿವೆ. ಆತ್ಮನಿಗಿಂತ ಭಿನ್ನವಾಗಿ ದೇಶವಾಗಲೀ ಕಾಲವಾಗಲೀ ಇಲ್ಲವೇ ಇಲ್ಲ. ಆದ್ದರಿಂದ ನಿಜವಾಗಿ ನೋಡಿದರೆ ಹೋಗಬೇಕಾದ ಅಜ್ಞಾನವೂ ಇಲ್ಲ , ಹೊಸದಾಗಿ ಹುಟ್ಟಬೇಕಾಗಿರುವ ಜ್ಞಾನವೂ ಇಲ್ಲ.</p>
		<p class="description"><strong>ವಿವರಣೆ</strong>: ಆತ್ಮಜ್ಞಾನವು ಹುಟ್ಟಬೇಕೆಂದೂ ಅನಂತರ ಅಜ್ಞಾನವು ತೊಲಗಬೇಕೆಂದೂ ಸಾಮಾನ್ಯವಾಗಿ ನಾವು ಹೇಳುತ್ತಿರುತ್ತೇವೆ. ಆದರೆ ಪರಮಾರ್ಥದೃಷ್ಟಿಯಿಂದ ನೋಡಿದರೆ ಈ ಭಾವನೆಯು ಸರಿಯಲ್ಲ. ಏಕೆಂದರೆ ಮೊದಲು ಆತ್ಮಜ್ಞಾನೋದಯ, ಆಮೇಲೆ ಅವಿದ್ಯಾನಿವೃತ್ತಿ—ಎನ್ನಬೇಕಾದರೆ ಮೊದಲು ಆಮೇಲೆ ಎಂದು ಆಗುತ್ತದೆ; ಇದು ಸರಿಯಲ್ಲ. ಈ ದೇಶಕಾಲಗಳೇ ಆತ್ಮನಲ್ಲಿ ಅವಿದ್ಯೆಯಿಂದ ಕಲ್ಪಿತವಾಗಿ ತೋರುತ್ತಿವೆ ಎಂದರ್ಥ. ಆದ್ದರಿಂದ ಹೊಸದಾಗಿ ಹುಟ್ಟಬೇಕಾದ ಜ್ಞಾನವಾಗಲೀ, ನಿವೃತ್ತಿಯಾಗಬೇಕಾದ ಅಜ್ಞಾನ ವಾಗಲೀ ಇಲ್ಲವೇ ಇಲ್ಲ. ಹೀಗೆ ತಿಳಿಯುವ ಜ್ಞಾನದಿಂದಲೇ ಮೋಕ್ಷ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.14">
		<p class="intro-shloka">॥ಓಂ ಸಹಜಾಭಯನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅದ್ವಿತೀಯಂ ಪರಂ ಬ್ರಹ್ಮ ಜೀವೋ ನಾನ್ಯೋ ಹಿ ವಿದ್ಯತೇ।<br />ಸ್ರಷ್ಟೃಪ್ರವೇಷ್ಟೃತತ್ತ್ವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 14</span><br /><span class="num">258.</span> ಜೀವನು ಬ್ರಹ್ಮಕ್ಕಿಂತ ಭಿನ್ನನಲ್ಲ</h1>
		<p class="bhashya-verse">ಸ್ರಷ್ಟೃಪ್ರವೇಷ್ಟ್ರೋಶ್ಚೈಕತ್ವಾದ್ ಅಭಿನ್ನಃ ಸ್ಯಾತ್ಪರಾದ್ಬುಧಃ।<br />ವಿಪಶ್ಚಿದ್ ವ್ಯತಿರೇಕೇಣ ಯದೀಶೋಽನ್ಯೋ ನ ವಿದ್ಯತೇ॥<br />ತತಃ ಸ್ಯಾದಭಯಪ್ರಾಪ್ತಿಃ ದ್ವಿತೀಯಾದ್ವೈ ಭಯಶ್ರುತೇಃ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೫೬೧</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಸ್ರಷ್ಟೃಪ್ರವೇಷ್ಟೊ್ರ©ಃ ಚ</strong> = ಸ್ರಷ್ಟೃ ಪ್ರವೇಷ್ಟೃ ಗಳಿಬ್ಬರೂ, <strong>ಏಕತ್ವಾತ್</strong> = ಒಬ್ಬನೇ ಆಗಿರುವುದರಿಂದ, <strong>ಬುಧಃ</strong> = ಜ್ಞಾನಿಯು, <strong>ಪರಾತ್</strong> = ಪರಮಾತ್ಮನಿಗಿಂತ, <strong>ಅಭಿನ್ನಃ ಸ್ಯಾತ್</strong> = ಅಭಿನ್ನನೇ ಆಗಿರಬೇಕು. <strong>ವಿಪಶ್ಚಿತ್ ವ್ಯತಿರೇಕೇಣ</strong> = ಬ್ರಹ್ಮಜ್ಞಾನಿಗಿಂತ ಬೇರೆಯಾಗಿ, <strong>ಈಶಃ</strong> = ಈಶ್ವರನು, <strong>ಅನ್ಯಃ</strong> = ಮತ್ತೊಬ್ಬನು, <strong>ಯದಿ ನ ವಿದ್ಯತೇ</strong> = ಇಲ್ಲವಾದರೆ ಮಾತ್ರವೇ, <strong>ತತಃ</strong> = ಆಗ, <strong>ಅಭಯಪ್ರಾಪ್ತಿಃ</strong> = ಅಭಯವು ಪ್ರಾಪ್ತವಾಗುತ್ತದೆ. ಏಕೆಂದರೆ, <strong>ದ್ವಿತೀಯಾದ್ ವೈ</strong> <strong>ಭಯಶ್ರುತೇಃ</strong>;<strong> ದ್ವಿತೀಯಾದ್ ವೈ ಭಯಂ ಭವತಿ</strong> = ಎರಡನೆಯ ವಸ್ತುವಿನಿಂದ ಭಯವಾಗುತ್ತದೆ ಎಂದು ಶ್ರುತಿ ಹೇಳುತ್ತಿದೆ.</p>
		<p class="description"><strong>ಭಾವಾರ್ಥ</strong>: ಸೃಷ್ಟಿಕರ್ತೃವೂ ಮತ್ತು ಪ್ರವೇಶಕರ್ತೃವೂ ಇಬ್ಬರೂ ಒಂದೇ ಎಂದಾದರೆ ಮಾತ್ರವೇ ಜ್ಞಾನಿಯು ಬ್ರಹ್ಮಕ್ಕಿಂತ ಅಭಿನ್ನನು ಎನ್ನುವುದು ಹೊಂದುತ್ತದೆ. ಜ್ಞಾನಿಗಿಂತ ಭಿನ್ನವಾಗಿ ಈಶ್ವರನಿಲ್ಲ ಎಂದು ಆದಾಗಲೇ ಜ್ಞಾನಿಗೆ ಅಭಯವು ಹೊಂದುತ್ತದೆ. ಎರಡನೆಯ ವಸ್ತುವಿದೆ ಎಂದಾದರೆ ಬ್ರಹ್ಮಜ್ಞಾನಿಗೆ ಭಯವು ತಪ್ಪಿದ್ದಲ್ಲ.</p>
		<p class="description"><strong>ವಿವರಣೆ</strong>: ಬ್ರಹ್ಮವೂ ಬ್ರಹ್ಮಜ್ಞಾನಿಯೂ ಒಂದೇ ಎಂಬುದೇ ಶ್ರುತಿಯ ಸಂದೇಶವು. ಇಬ್ಬರಿಗೂ ಅಭೇದವು ಸಿದ್ಧವಾದರೇ ಜ್ಞಾನಿಗೆ ಅಭಯವು ಹೊಂದುತ್ತದೆ. ಬ್ರಹ್ಮಕ್ಕಿಂತ ಜ್ಞಾನಿಯು ಬೇರೆ ಎಂದಾದರೆ ಜ್ಞಾನಿಗೆ ಭಯವು ತಪ್ಪಿದ್ದಲ್ಲ. ಅದ್ವಿತೀಯವಾದ ಬ್ರಹ್ಮವೇ ತಾನೆಂದು ತಿಳಿದವನೇ ಬ್ರಹ್ಮಜ್ಞಾನಿಯೆನಿಸುತ್ತಾನೆ ಎಂದರ್ಥ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.15">
		<p class="intro-shloka">॥ಓಂ ಕಾರ್ಯಾಕಾಶತತ್ತ್ವವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಆಕಾಶೋಽಪಿ ಪರಿಚ್ಛಿನ್ನಃ ಕಾರ್ಯತ್ವಾದ್ ಘಟವತ್ ಸದಾ।<br />ಕಾರ್ಯಾಕಾಶಸತತ್ತ್ವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 15</span><br /><span class="num">259.</span> ಆಕಾಶವೂ ಅನಂತವಲ್ಲ</h1>
		<p class="bhashya-verse">ಕಾರ್ಯತ್ವಾತ್ ಕಾಲತೋ ನಾಸ್ಯ ವಸ್ತುತಶ್ಚ ವಿಹಾಯಸಃ।<br />ವಸ್ತ್ವಂತರಸ್ಯ ಸದ್ಭಾವಾತ್ ಆನಂತ್ಯಂ ವಸ್ತುತೋಽಪಿ ನ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೧೩೩</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಅಸ್ಯ ವಿಹಾಯಸಃ</strong> = ಈ ಪ್ರಸಿದ್ಧವಾದ ಆಕಾಶಕ್ಕೆ , <strong>ಕಾಲತಃ</strong> = ಕಾಲದಿಂದ, <strong>ನ ಆನಂತ್ಯಂ</strong> = ಅನಂತತ್ವವು ಹೊಂದುವುದಿಲ್ಲ , ಏಕೆಂದರೆ <strong>ಕಾರ್ಯತ್ವಾತ್</strong> = ಆಕಾಶವು ಬ್ರಹ್ಮದ ಕಾರ್ಯವಾದ್ದರಿಂದ, <strong>ಚ</strong> = ಮತ್ತು, <strong>ವಸ್ತುತಃ</strong> = ವಸ್ತುವಿನಿಂದಲೂ ಆಕಾಶಕ್ಕೆ ಆನಂತ್ಯವು ಇರುವುದಿಲ್ಲ , ಏಕೆಂದರೆ, <strong>ವಸ್ತ್ವಂತರಸ್ಯ ಸದ್ಭಾವಾತ್</strong> = ಆಕಾಶಕ್ಕಿಂತ ಭಿನ್ನವಾಗಿ ಅನೇಕ ಪದಾರ್ಥಗಳು ಇರುತ್ತವೆಯಾದ್ದರಿಂದ.</p>
		<p class="description"><strong>ಭಾವಾರ್ಥ</strong>: ಈ ಭೂತಾಕಾಶವು ವ್ಯಾವಹಾರಿಕದೃಷ್ಟಿಯಿಂದ ‘ಅನಂತ’ವಾಗಿದ್ದರೂ ಪರಮಾರ್ಥದೃಷ್ಟಿಯಿಂದ ಈ ಆಕಾಶವೇನೂ ಅನಂತವಲ್ಲ. ಏಕೆಂದರೆ ಆಕಾಶವು ಬ್ರಹ್ಮದ ಕಾರ್ಯವಾಗಿದೆ, ಕಾರಣವಾದ ಬ್ರಹ್ಮವು ಆಕಾಶಕ್ಕಿಂತ ಭಿನ್ನವಾಗಿದೆ ಮತ್ತು ಆಕಾಶಕ್ಕಿಂತ ಭಿನ್ನವಾಗಿ ಬೇರೆ ಬೇರೆಯ ವಸ್ತುಗಳೂ ಇರುತ್ತವೆಯಲ್ಲವೆ?</p>
		<p class="description"><strong>ವಿವರಣೆ</strong>: ಆಕಾಶವನ್ನು ಲೋಕದಲ್ಲಿ <strong>ಅನಂತ</strong>—ಎಂದೇ ತಿಳಿಯುತ್ತಾರೆ. <strong>ಅನಂತ</strong> ಎಂದರೆ ದೇಶಕಾಲವಸ್ತುಗಳಿಂದ ಪರಿಚ್ಛಿನ್ನವಲ್ಲದ ವಸ್ತು ಎಂದಾಗಬೇಕು. <strong>ತಸ್ಮಾದ್ವಾ ಏತಸ್ಮಾದಾತ್ಮನಃ ಆಕಾಶಃ ಸಂಭೂತಃ</strong> ಎಂದು ಶ್ರುತಿಯು ಈ ಆತ್ಮನಿಂದ ಆಕಾಶವು ಹುಟ್ಟಿರುತ್ತದೆ ಎಂದು ಸ್ಪಷ್ಟವಾಗಿ ಹೇಳುತ್ತಿದೆ. ಆಕಾಶವು ಬ್ರಹ್ಮದಿಂದ ಹುಟ್ಟಿರುವುದರಿಂದ ಕಾರ್ಯವಾಗಿರುತ್ತದೆ. ಕಾರ್ಯವು ಅನಂತವಾಗಲಾರದು. ಆಕಾಶಕ್ಕಿಂತ ಭಿನ್ನವಾಗಿ ಅನೇಕ ವಸ್ತುಗಳೂ ಇರುವುದರಿಂದ ವಸ್ತುಗಳಿಂದಲೂ ಆಕಾಶವು ಅನಂತವಾಗಲಾರದು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.16">
		<p class="intro-shloka">॥ಓಂ ಬ್ರಹ್ಮಜ್ಞಾನೋಡುಪಜ್ಞಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಪಂಚಾನಾಮಪಿ ಕೋಶಾನಾಂ ಮಿಥ್ಯಾತ್ವಂ ಬ್ರಹ್ಮವಿದ್ಯಯಾ।<br />ಬ್ರಹ್ಮವಿದ್ಯೋಡುಪವಿದಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 16</span><br /><span class="num">260.</span> ಬ್ರಹ್ಮವಿದ್ಯೆಯೆಂಬ ದೋಣಿ</h1>
		<p class="bhashya-verse">ಬ್ರಹ್ಮವಿದ್ಯೋಡುಪೇನೈವ ಕೋಶಾನರ್ಥಮಹೋದಧೇಃ।<br />ನಿನೀಷಂತೀ ಪರಂ ಪಾರಂ ಸ ವಾ ಇತ್ಯಭ್ಯಧಾದಥ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೨೪೮</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಬ್ರಹ್ಮವಿದ್ಯಾ ಉಡುಪೇನ ಏವ</strong> = ಬ್ರಹ್ಮವಿದ್ಯೆಯೆಂಬ ದೋಣಿಯಿಂದಲೇ, ಮುಮುಕ್ಷುಸಾಧಕರುಗಳನ್ನು, <strong>ಕೋಶ ಅನರ್ಥಮಹೋದಧೇಃ</strong> = ಪಂಚಕೋಶಗಳೆಂಬ ಅನರ್ಥರೂಪವಾದ ಸಮುದ್ರದ ದೆಸೆಯಿಂದ, <strong>ಪರಂ ಪಾರಂ</strong> = ಶ್ರೇಷ್ಠವಾದ ಮೋಕ್ಷವೆಂಬ ದಡಕ್ಕೆ, <strong>ನಿನೀಷಂತೀ </strong>= ಮೇಲಕ್ಕೆ ಎತ್ತಿಕೊಂಡು ದಡಕ್ಕೆ ಸೇರಿಸುವುದಕ್ಕಾಗಿ, <strong>ಸ ವಾ ಏಷ ಪುರುಷಃ</strong> = ಎಂದು, <strong>ಶ್ರುತಿಃ</strong> = ಶ್ರುತಿಯು, <strong>ಅಭ್ಯಧಾತ್</strong> = ಹೇಳುತ್ತಿದೆ.</p>
		<p class="description"><strong>ಭಾವಾರ್ಥ</strong>: ಪಂಚಕೋಶಗಳೇ ದುಃಖರೂಪವಾದ ಸಮುದ್ರ ದಂತಿವೆ. ಇದರಲ್ಲಿ ಬಿದ್ದು ಸಂಕಟಪಡುತ್ತಿರುವ ಮುಮುಕ್ಷುಗಳನ್ನು ಶ್ರುತಿಯು ಮೇಲಕ್ಕೆ ಎತ್ತಬೇಕಾಗಿದೆ. ಬ್ರಹ್ಮವಿದ್ಯೆಯೆಂಬ ದೋಣಿಯ ಸಹಾಯದಿಂದ ಈ ಸಾಧಕನನ್ನು ಮೇಲಕ್ಕೆತ್ತಿ ಮೋಕ್ಷವೆಂಬ ಸುರಕ್ಷಿತವಾದ ದಡಕ್ಕೆ ಸೇರಿಸುವ ಪ್ರಯತ್ನವನ್ನು ಶ್ರುತಿಯು ಮಾಡುತ್ತಿದೆ.</p>
		<p class="description"><strong>ವಿವರಣೆ</strong>: ಅನ್ನಮಯ, ಪ್ರಾಣಮಯ, ಮನೋಮಯ, ವಿಜ್ಞಾನಮಯ ಮತ್ತು ಆನಂದಮಯಗಳೇ <strong>ಪಂಚಕೋಶ</strong>ಗಳು. ಇವೆಲ್ಲವೂ ಅನಾತ್ಮರೂಪವಾದ ಅನರ್ಥರೂಪವಾದ ಸಮುದ್ರದಂತಿವೆ. ಇದರಲ್ಲಿ ಮಗ್ನರಾಗಿರುತ್ತಾರೆ ಜೀವರುಗಳು. ಬ್ರಹ್ಮವಿದ್ಯಾರೂಪವಾದ ದೋಣಿಯ ಸಹಾಯದಿಂದ ಶ್ರುತಿಯು ಇವರನ್ನು ಮೋಕ್ಷವೆಂಬ ದಡಕ್ಕೆ ಸೇರಿಸುವ ಪ್ರಯತ್ನವನ್ನು ಮಾಡುತ್ತಿದೆ. ಪಂಚಕೋಶಾತೀತವಾದ ಪರಬ್ರಹ್ಮವೇ ದಡವು. ಪಂಚಕೋಶಗಳಿಗೂ ಆತ್ಮನಾಗಿರುವ, ಪಂಚಕೋಶಾತೀತವಾದ ಪ್ರತ್ಯಗಾತ್ಮನೇ ಎಲ್ಲರ ಪರಮಾರ್ಥಸ್ವರೂಪ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.17">
		<p class="intro-shloka">॥ಓಂ ಸಂಮೋಹವಿದೂರಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಏಕ ಏವ ಪರೋ ಹ್ಯಾತ್ಮಾ ಬಹುರೂಪೇಣ ದೃಶ್ಯತೇ।<br />ಭ್ರಾಂತಿಸಂಮೋಹರಹಿತಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 17</span><br /><span class="num">261.</span> ಒಬ್ಬನೇ ಅನೇಕವಾಗಿದ್ದಾನೆ</h1>
		<p class="bhashya-verse">ವಿಶ್ವ ತೈಜಸ ಸೌಷುಪ್ತ ವಿರಾಟ್ ಸೂತ್ರಾಕ್ಷರಾತ್ಮಭಿಃ।<br />ವಿಭಿನ್ನಮಿವ ಸಂಮೋಹಾದೇಕಂ ತತ್ತ್ವಂ ಚಿದಾತ್ಮಕಮ್॥</p>
		<p class="bhashya-verse-source">ಪಂಚೀಕರಣವಾರ್ತಿಕಮ್ ೪೪</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಚಿದಾತ್ಮಕಮ್</strong> = ಚಿತ್ ಸ್ವರೂಪವಾಗಿರುವ, <strong>ಏಕಂ</strong> = ಒಂದೇ ಒಂದಾಗಿರುವ, <strong>ತತ್ತ್ವಂ</strong> = ಬ್ರಹ್ಮತತ್ತ್ವವು, <strong>ಸಂಮೋಹಾತ್</strong> = ಭ್ರಾಂತಿಜ್ಞಾನದಿಂದ, <strong>ವಿಶ್ವ ತೈಜಸ ಸೌಷುಪ್ತ ವಿರಾಟ್ ಸೂತ್ರ</strong> <strong>ಅಕ್ಷರ ಆತ್ಮಭಿಃ</strong> = ವೈಶ್ವಾನರ, ತೈಜಸ, ಪ್ರಾಜ್ಞ, ವಿರಾಟ್ ಪುರುಷ, ಸೂತ್ರ, ಅಕ್ಷರ ಮತ್ತು ಆತ್ಮ ಎಂಬ ರೂಪಗಳಿಂದ, <strong>ವಿಭಿನ್ನಂ ಇವ</strong> = ಭಿನ್ನ ಭಿನ್ನವಾಗಿರುವಂತೆ ತೋರುತ್ತಿದೆ.</p>
		<p class="description"><strong>ಭಾವಾರ್ಥ</strong>: ಅದ್ವಿತೀಯವಾಗಿರುವ ಪರಬ್ರಹ್ಮವೇ ಅಜ್ಞಾನಿಗಳಿಗೆ ಭ್ರಾಂತಿಜ್ಞಾನದಿಂದ ನಾನಾ ರೂಪಗಳಿಂದ ತೋರುತ್ತಿದೆ. ವೈಶ್ವಾನರ, ತೈಜಸ, ಪ್ರಾಜ್ಞ, ವಿರಾಟ್ ಪುರುಷ, ಸೂತ್ರಾತ್ಮ, ಅಕ್ಷರ, ಆತ್ಮಾ ಮುಂತಾದ ನಾಮರೂಪಗಳಿಂದ ಬ್ರಹ್ಮವೇ ತೋರುತ್ತಿದೆ.</p>
		<p class="description"><strong>ವಿವರಣೆ</strong>: ಆತ್ಮನು ಒಬ್ಬನೇ. ಆತ್ಮನಲ್ಲಿ ನಿಜವಾಗಿ ಭೇದವಿಲ್ಲ. ಆದರೆ ಅಜ್ಞರೂ ಉಪಾಸಕರೂ ಈ ಆತ್ಮನನ್ನೇ ನಾನಾರೂಪದಿಂದ ಕಾಣುತ್ತಾರೆ, ಹಾಗೂ ಉಪಾಸಿಸುತ್ತಾರೆ. ವೈಶ್ವಾನರ, ತೈಜಸ, ಪ್ರಾಜ್ಞನೆಂದು ಅವಸ್ಥಾತ್ರಯ ಉಪಾಧಿಗಳಿಂದ ಆತ್ಮನು ತೋರುತ್ತಿದ್ದಾನೆ. ಸಮಷ್ಟಿ ಉಪಾಧಿದೃಷ್ಟಿಯಿಂದ ವಿರಾಟ್ಪುರುಷನೆಂದೂ, ಸೂತ್ರಾತ್ಮನೆಂದೂ ತೋರುತ್ತಿದ್ದಾನೆ. ನಾಶವಿಲ್ಲದವನು ಎಂಬ ದೃಷ್ಟಿಯಿಂದ ಅಕ್ಷರನೆನಿಸಿರುತ್ತಾನೆ. ಆತ್ಮನೇ ಇವೆಲ್ಲವೂ ಆಗಿರುತ್ತಾನೆ. ಒಬ್ಬನೇ ಸೂರ್ಯನು ನೀರಿನ ಅನೇಕ ಉಪಾಧಿಗಳಿಂದ ಅನೇಕರಾಗಿರುವಂತೆ ತೋರುತ್ತಾನಲ್ಲವೆ? ಒಬ್ಬನೇ ನಟನು ನಾಮರೂಪಾದಿಗಳಿಂದ ನಾನಾ ಪಾತ್ರಧಾರಿಯಾಗಿ ನಾಟಕಗಳಲ್ಲಿ ತೋರುವಂತೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.18">
		<p class="intro-shloka">॥ಓಂ ಪರದೇವವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ದೇಹಾಭಿಮಾನರಹಿತಂ ಕಾರ್ಯಕರಣವರ್ಜಿತಮ್।<br />ಪ್ರತ್ಯಗ್ಬ್ರಹ್ಮಾತ್ಮವೇತ್ತಾರಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 18</span><br /><span class="num">262.</span> ಅಜ್ಞಾನದಿಂದಲೇ ಕಾರ್ಪಣ್ಯ</h1>
		<p class="bhashya-verse">ಅಜ್ಞಾತ್ವೈವ ಪರಂ ದೇವಮಾಗಮಾಪಾಯರೂಪಿಣಃ।<br />ಅಸ್ವಭೂತಾದ್ದೇಹಲೋಕಾತ್ ಮ್ರಿಯತೇ ಯೋಽವಶೋ ನರಃ॥</p>
		<p class="bhashya-verse-source">ಬೃಹದಾರಣ್ಯಕ ಭಾಷ್ಯವಾರ್ತಿಕಂ ೧-೪-೧೬೬೮</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಪರಂ ದೇವಂ</strong> = ಪರಮಾತ್ಮನನ್ನು, <strong>ಅಜ್ಞಾತ್ವಾ ಏವ</strong> = ತಿಳಿಯದೇ, <strong>ಯಃ ನರಃ</strong> = ಯಾವ ಮನುಷ್ಯನು, <strong>ಆಗಮಾಪಾಯರೂಪಿಣಃ</strong> = ಆಗಮ ಅಪಾಯರೂಪವಾಗಿರುವ, <strong>ಅಸ್ವಭೂತಾತ್</strong> = ತನ್ನ ಸ್ವರೂಪಕ್ಕೆ ಸೇರದೇ ಇರುವಂಥ, <strong>ದೇಹಲೋಕಾತ್</strong> = ದೇಹವೆಂಬ ಲೋಕದಿಂದ ಹೊರಟು, <strong>ಅವಶಃ</strong> = ಅವಶನಾಗಿ, <strong>ಮ್ರಿಯತೇ</strong> = ಸಾಯುತ್ತಾನೆಯೋ, ಅವನು ಕೃಪಣನು.</p>
		<p class="description"><strong>ಭಾವಾರ್ಥ</strong>: ತನ್ನ ಪರಮಾರ್ಥಸ್ವರೂಪವನ್ನು ತಿಳಿಯದೇ ಯಾವ ಮಾನವನು ಈ ದೇಹವನ್ನು ಬಿಟ್ಟು ಇಲ್ಲಿಂದ ಹೊರಟು ಸಾಯುತ್ತಾನೆಯೋ ಅಂಥವನು ಕೃಪಣನು.</p>
		<p class="description"><strong>ವಿವರಣೆ</strong>: ಪರಬ್ರಹ್ಮವೇ ತನ್ನ ಪರಮಾರ್ಥಸ್ವರೂಪ; ಅದನ್ನೇ ತಿಳಿಯದೇ ಅನಾತ್ಮವಾದ ಈ ದೇಹವನ್ನೇ ತಾನೆಂದು ತಿಳಿಯುತ್ತಾ ಇದ್ದುಕೊಂಡಿದ್ದು ಯಾವ ಮನುಷ್ಯನು ಸಾಯುತ್ತಾನೆಯೋ ಅವನು ದೀನನು, ಕೃಪಣನು; ಹಾಗೂ ಅವಿದ್ಯೆಗೆ ಅಧೀನನಾಗಿ ಮತ್ತೆ ಮತ್ತೆ ಹುಟ್ಟುತ್ತಾ ಸಾಯುತ್ತಾ ಇರುತ್ತಾನೆ. ಮಾನವನು ಐಹಿಕಸಕಲಸಂಪತ್ತುಗಳಿಂದ ಕೂಡಿದ್ದರೂ ರಾಜ ಮಹಾರಾಜನೇ ಆಗಿದ್ದರೂ ಆತ್ಮತತ್ತ್ವವೊಂದನ್ನು ಸರಿಯಾಗಿ ತಿಳಿಯದೇ ಹೋದರೆ ಅವನು ಕೃಪಣನೇ ಆಗಿರುತ್ತಾನೆ. ಅಜ್ಞಾನವಿರುವವರೆಗೂ ಕೃಪಣತ್ವವು ಇರುತ್ತದೆ. ಈ ಮಾನವಜನ್ಮದಲ್ಲಿ ತಿಳಿಯಬೇಕಾದ ಮುಖ್ಯತತ್ತ್ವವು ಪ್ರತ್ಯಗಾತ್ಮನೇ. ಅವನನ್ನೇ ತಿಳಿಯಬೇಕು. ಪ್ರತ್ಯಗಾತ್ಮನೊಬ್ಬನನ್ನು ತಿಳಿಯದೇ ದೇವಾಧಿದೇವನೇ ಆಗಿದ್ದರೂ ಅವನು <strong>ಕೃಪಣನೇ</strong>.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.19">
		<p class="intro-shloka">॥ಓಂ ದುಃಖಸಾಗರತಾರಕಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ದುಃಖಸಾಗರಮುತ್ತೀರ್ಣಂ ಶೋಕಸಾಗರತಾರಕಮ್।<br />ಅಜ್ಞಾನಧ್ವಾಂತಹರ್ತಾರಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 19</span><br /><span class="num">263.</span> ಜ್ಞಾನವೊಂದೇ ಸಾಕು</h1>
		<p class="bhashya-verse">ತಸ್ಮಾದ್ದುಃಖೋದಧೇರ್ಹೇತೋಃ ಅಜ್ಞಾನಸ್ಯಾಪನುತ್ತಯೇ।<br />ಸಮ್ಯಗ್ಜ್ಞಾನಂ ಸುಪರ್ಯಾಪ್ತಂ ಕ್ರಿಯಾ ಚೇನ್ನೋಕ್ತಹೇತುತಃ॥</p>
		<p class="bhashya-verse-source">ನೈಷ್ಕರ್ಮ್ಯಸಿದ್ಧಿಃ ೧-೩೭</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ತಸ್ಮಾತ್</strong> = ಆದ್ದರಿಂದ, <strong>ದುಃಖೋದಧೇಃ</strong> = ದುಃಖರೂಪವಾದ ಸಂಸಾರಸಾಗರಕ್ಕೆ, <strong>ಹೇತೋಃ</strong> = ಕಾರಣವಾಗಿರುವಂಥ, <strong>ಅಜ್ಞಾನಸ್ಯ</strong> = ಅಜ್ಞಾನದ, <strong>ಅಪನುತ್ತಯೇ</strong> = ನಿವೃತ್ತಿಗೆ, <strong>ಸಮ್ಯಗ್ಜ್ಞಾನಂ</strong> = ಆತ್ಮಜ್ಞಾನವು, <strong>ಸುಪರ್ಯಾಪ್ತಮ್</strong> = ಚೆನ್ನಾಗಿ ಸಂಪೂರ್ಣವಾಗಿ ಸಾಕಾಗಿರುತ್ತದೆ, <strong>ಕ್ರಿಯಾ ಚೇತ್</strong> = ಕರ್ಮವು ಅಜ್ಞಾನವನ್ನು ದೂರಮಾಡಬಹುದಲ್ಲ ಎಂದರೆ, <strong>ನ</strong> = ಸಾಧ್ಯವಿಲ್ಲ. ಏಕೆಂದರೆ, <strong>ಉಕ್ತಹೇತುತಃ</strong> = ಕರ್ಮಕ್ಕೂ ಅಜ್ಞಾನಕ್ಕೂ ವಿರೋಧವಿಲ್ಲವೆಂದು ಹಿಂದೆಯೇ ಕಾರಣವನ್ನು ಹೇಳಿರುತ್ತದೆ.</p>
		<p class="description"><strong>ಭಾವಾರ್ಥ</strong>: ಈ ಸಂಸಾರಸಾಗರಕ್ಕೆ ಹೇತುವಾಗಿರುವ ಅಜ್ಞಾನವನ್ನು ಸಮ್ಯಗ್ಜ್ಞಾನವು ನಾಶಮಾಡಿಬಿಡುತ್ತದೆ. ಅಜ್ಞಾನನಿವೃತ್ತಿಗೆ ಇದೊಂದೇ ಸಾಕು. ಕರ್ಮಗಳಿಂದ ಅಜ್ಞಾನವು ನಾಶವಾಗಲಾರದು.</p>
		<p class="description"><strong>ವಿವರಣೆ</strong>: ಈ ಸಂಸಾರವೆಂಬುದು ದುಃಖಸಾಗರದಂತಿದೆ. ಜನ್ಮಮರಣರೂಪವಾದ ಈ ಸಂಸಾರಕ್ಕೆ ಅವಿದ್ಯೆಯೇ ಕಾರಣ. ಅವಿದ್ಯೆಯಿಂದ ಕಾಮ, ಕಾಮದಿಂದ ಕರ್ಮ, ಕರ್ಮಗಳಿಂದ ಬಂಧನ. ಅವಿದ್ಯೆಯೆಂದರೆ ತಪ್ಪುತಿಳಿವಳಿಕೆ. ಇದು ಆತ್ಮಜ್ಞಾನದಿಂದಲೇ ನಾಶವಾಗಬೇಕೇ ಹೊರತು ಕರ್ಮೋಪಾಸನಾದಿಗಳಿಂದ ಅಲ್ಲ. ಕರ್ಮೋಪಾಸನೆಗಳು ಬದುಕಿರುವುದೇ ಅವಿದ್ಯೆಯಿಂದ. ತಮಗೆ ಆಶ್ರಯವಾಗಿರುವ ಅವಿದ್ಯೆಯನ್ನು ಕರ್ಮೋಪಾಸನೆಗಳು ಖಂಡಿತಾ ಕಳೆಯಲಾರವು. ಏಕೆಂದರೆ ಕರ್ಮೋಪಾಸನೆಗಳಿಗೂ ಅವಿದ್ಯೆಗೂ ಪರಸ್ಪರ ವಿರೋಧವೇ ಇಲ್ಲ. ಅವಿದ್ಯಾನಿವೃತ್ತಿಗೆ ವಿದ್ಯೆಯೊಂದೇ ಬೇಕು, ಇದೊಂದೇ ಸಾಕು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.20">
		<p class="intro-shloka">॥ಓಮ್ ಅಜ್ಞಾನತ್ರಯವಿದೂರಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅಜ್ಞಾನಂ ಸಂಶಯಜ್ಞಾನಂ ಮಿಥ್ಯಾಜ್ಞಾನಂ ತ್ರಯಂ ಸ್ಮೃತಮ್।<br />ಅಜ್ಞಾನತ್ರಯದೂರಸ್ಥಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 20</span><br /><span class="num">264.</span> ಅಜ್ಞಾನವು ಮೂರೇ ವಿಧ</h1>
		<p class="bhashya-verse">ಅಜ್ಞಾನ ಮಿಥ್ಯಾ ಸಂಶೀತಿವ್ಯತಿರೇಕೇಣ ನಾಪರಮ್।<br />ಪ್ರತ್ಯರ್ಥಿ ಮೇಯವಿಷಯೇ ಮಾನಸ್ಯೇಹಾಸ್ತಿ ಕಿಂಚನ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಮ್ ೪-೪-೭೮೭</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಮೇಯವಿಷಯೇ</strong> = ಪ್ರಮೇಯದ ವಿಷಯದಲ್ಲಿ, <strong>ಮಾನಸ್ಯ</strong> = ಪ್ರಮಾಣಕ್ಕೆ , <strong>ಪ್ರತ್ಯರ್ಥಿ</strong> = ವಿರುದ್ಧವಾದ ತಿಳಿವಳಿಕೆಯೆಂಬುದು, <strong>ಅಜ್ಞಾನ ಮಿಥ್ಯಾ</strong> <strong>ಸಂಶೀತಿ ವ್ಯತಿರೇಕೇಣ</strong> = ಜ್ಞಾನಾಭಾವ, ಮಿಥ್ಯಾಜ್ಞಾನ, ಸಂಶಯಜ್ಞಾನಗಳಿಗಿಂತ ಭಿನ್ನವಾಗಿ, <strong>ಅಪರಂ</strong> = ಮತ್ತೊಂದು, <strong>ಇಹ</strong> = ವೇದಾಂತದಲ್ಲಿ, <strong>ಕಿಂಚನ</strong> = ಯಾವುದೊಂದೂ, <strong>ನ ಅಸ್ತಿ</strong> = ಇಲ್ಲ.</p>
		<p class="description"><strong>ಭಾವಾರ್ಥ</strong>: ವಸ್ತುಗಳನ್ನು ಸರಿಯಾಗಿ ತಿಳಿಯುವುದೇ ಜ್ಞಾನವು. ಇದಕ್ಕೆ ವಿರುದ್ಧವಾಗಿ ಅಜ್ಞಾನವೆಂಬುದು ಇರುತ್ತದೆ. ಇದು ಅಜ್ಞಾನ, ಮಿಥ್ಯಾಜ್ಞಾನ, ಸಂಶಯಜ್ಞಾನಗಳೇ. ಇವುಗಳಿಗಿಂತ ಬೇರೆಯಾದ ಅಜ್ಞಾನವೆಂಬುದು ಇಲ್ಲವೇ ಇಲ್ಲ.</p>
		<p class="description"><strong>ವಿವರಣೆ</strong>: ಲೋಕದಲ್ಲಿ ಪದಾರ್ಥಗಳ ವಿಷಯದಲ್ಲಿ ಜ್ಞಾನ ಮತ್ತು ಅಜ್ಞಾನ ಎಂದು ಎರಡೇ ಇರುವುದು. ಜ್ಞಾನವೆಂದರೆ ಸರಿಯಾದ ತಿಳಿವಳಿಕೆಯು; ಇನ್ನು ಅಜ್ಞಾನವೆಂದರೆ: ಜ್ಞಾನಾಭಾವ, ಮಿಥ್ಯಾಜ್ಞಾನ ಮತ್ತು ಸಂಶಯಜ್ಞಾನಗಳು. ಹೀಗೆ ಅಜ್ಞಾನದಲ್ಲಿ ಮೂರೇ ವಿಭಾಗಗಳು. ಇವುಗಳಿಗಿಂತ ಭಿನ್ನವಾಗಿ ನಾಲ್ಕನೆಯ ಅಜ್ಞಾನವೆಂಬುದಿಲ್ಲ. ಆತ್ಮನ ವಿಷಯದಲ್ಲಿಯೂ ಅಜ್ಞಾನವು ಹೀಗೆ ಮೂರೇ ಬಗೆಯಾಗಿರುತ್ತದೆ. ಆತ್ಮನನ್ನು ತಿಳಿಯದಿರುವುದು, ತಪ್ಪಾಗಿ ತಿಳಿಯುವುದು ಅಥವಾ ಸಂಶಯವಾಗಿ ತಿಳಿಯುವುದು. ಇದನ್ನೇ ಅವಿದ್ಯಾ, ಭ್ರಾಂತಿಜ್ಞಾನ, ಅಧ್ಯಾಸ ಮುಂತಾದ ಶಬ್ದಗಳಿಂದ ವೇದಾಂತಿಗಳು ಕರೆಯುತ್ತಾರೆ. ಇದು ಜ್ಞಾನದಿಂದ ಬಾಧಿತವಾಗುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.21">
		<p class="intro-shloka"><strong/>॥ಓಂ ರಾಗಾದಿದೋಷಾಭಾಸವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ರಾಗದ್ವೇಷಾದಯೋ ದೋಷಾಃ ಮುಕ್ತೇ ತ್ವಾಭಾಸರೂಪಿಣಃ।<br />ರಾಗದ್ವೇಷವಿದೂರಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 21</span><br /><span class="num">265.</span> ಜ್ಞಾನಿಗೆ ಎಲ್ಲವೂ ಆಭಾಸಗಳೇ</h1>
		<p class="bhashya-verse">ಶಾಸ್ತ್ರಾರ್ಥಸ್ಯ ಸಮಾಪ್ತೇಶ್ಚ ಮುಕ್ತಿಃ ಸ್ಯಾತ್ತಾವತಾ ಮಿತೇಃ।<br />ರಾಗಾದಯಃ ಸಂತು ಕಾಮಂ ನ ತದ್ಭಾವೋಽಪರಾಧ್ಯತಿ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೧೫೩೩</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಮಿತೇಃ</strong> = ಆತ್ಮಾನುಭಾವದಿಂದ, <strong>ಶಾಸ್ತ್ರಾರ್ಥಸ್ಯ</strong> = ಶಾಸ್ತ್ರದ ಅರ್ಥವು, <strong>ಸಮಾಪ್ತೇಃ</strong> = ದೊರಕಿಬಿಟ್ಟಿರುವುದರಿಂದ, <strong>ಚ</strong> = ಮತ್ತು, <strong>ತಾವತಾ</strong> = ಅಷ್ಟರಿಂದಲೇ, <strong>ಮುಕ್ತಿಃ</strong> = ಮುಕ್ತಿಯು, <strong>ಸ್ಯಾತ್</strong> = ಉಂಟಾಗಿಬಿಟ್ಟಿರುವುದರಿಂದ, ಬ್ರಹ್ಮಜ್ಞಾನಿಗೆ, <strong>ರಾಗಾದಯಃ</strong> = ರಾಗದ್ವೇಷಾದಿಗಳು, <strong>ಕಾಮಂ</strong> = ಎಷ್ಟುಬೇಕಾದರೂ, <strong>ಸಂತು</strong> = ಇರಲಿ, <strong>ತದ್ಭಾವಃ</strong> = ಅವುಗಳು ಇದ್ದಮಾತ್ರಕ್ಕೆ, <strong>ನ ಅಪರಾಧ್ಯತಿ</strong> = ಮೋಕ್ಷಸ್ವರೂಪಕ್ಕೆ ಅದರಿಂದ ಅಪರಾಧವೇನೂ ಇಲ್ಲ.</p>
		<p class="description"><strong>ಭಾವಾರ್ಥ</strong>: ಬ್ರಹ್ಮಜ್ಞಾನದಿಂದ ಬ್ರಹ್ಮಜ್ಞಾನಿಯು ಮುಕ್ತನಾಗಿಬಿಟ್ಟಿರುವುದರಿಂದ ಇವನ ಪಾಲಿಗೆ ಶಾಸ್ತ್ರಾರ್ಥವು ಪೂರ್ಣವಾಗಿಬಿಟ್ಟಿರುತ್ತದೆ. ಇಂಥ ಬ್ರಹ್ಮಜ್ಞಾನಿಯಲ್ಲಿ ಒಂದುವೇಳೆ ರಾಗಾದಿಗಳು ಕಂಡರೂ ಇದರಿಂದ ಅವನ ನಿತ್ಯವಾದ ಸಹಜವಾದ ಮುಕ್ತಿಸ್ವರೂಪಕ್ಕೆ ಯಾವ ದೋಷವೂ ಅಂಟುವುದಿಲ್ಲ.</p>
		<p class="description"><strong>ವಿವರಣೆ</strong>: ಜೀವನ್ಮುಕ್ತನಾದ ಬ್ರಹ್ಮಜ್ಞಾನಿಗೂ ರಾಗದ್ವೇಷಾದಿಗಳು ಕಾಣುತ್ತವೆಯಲ್ಲಾ? ಎಂದರೆ, ಕಾಣುತ್ತಿರಬಹುದು. ಈ ಆಭಾಸದಿಂದ ಅವನ ಜೀವನ್ಮುಕ್ತಿಗೆ ಯಾವ ಬಾಧಕವೂ ಇಲ್ಲ. ಈ ರಾಗದ್ವೇಷಾದಿಗಳು ಅವನಿಗೆ ಹುಸಿತೋರಿಕೆಯೇ ಆಗಿರುತ್ತವೆ. ಕನಸಿನಲ್ಲಿ ತೋರುವ ವ್ಯವಹಾರಗಳೆಲ್ಲವೂ ಆಭಾಸವಾಗಿರುವಂತೆ ಈ ಎಚ್ಚರದ ವ್ಯವಹಾರಗಳೆಲ್ಲವೂ ಆತ್ಮಜ್ಞಾನಿಗೆ ಆಭಾಸಮಾತ್ರವಾಗಿರುತ್ತವೆ. ಆದ್ದರಿಂದ ಪರಬ್ರಹ್ಮನಿಷ್ಠನಾದ ಕೃತಕೃತ್ಯನಾದ ಇವನಿಗೆ ಅದರಿಂದ ಯಾವ ಆತಂಕವೂ ಇಲ್ಲ. ಹೇಗಿದ್ದರೂ ಇವನು ಬ್ರಹ್ಮನಿಷ್ಠನೇ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.22">
		<p class="intro-shloka">॥ಓಂ ನಿರ್ಭಯಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಏಕತ್ವಪಕ್ಷೇ ನೈವಾತ್ರ ದೋಷಾಣಾಂ ಸಂಭವೋಸ್ತಿ ಹಿ।<br />ಏಕತ್ವಪಕ್ಷನಿಷ್ಠಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 22</span><br /><span class="num">266.</span> ಜ್ಞಾನದಿಂದ ಭಯನಿವೃತ್ತಿ</h1>
		<p class="bhashya-verse">ಏಕತ್ವಪಕ್ಷೇ ತ್ವೇತೇಷಾಂ ದೋಷೋ ನಾನ್ಯತಮೋ ಭವೇತ್।<br />ಭಯಸ್ಯಾಜ್ಞಾನಹೇತುತ್ವಾತ್ ತನ್ನಿವೃತ್ತೌ ನಿವರ್ತತೇ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೫೭೨</p>
		<p class="bhashya-verse-meaning"><strong>ಅನ್ವಯಾರ್ಥ</strong>:<strong>ತು</strong>=ಆದರೆ,<strong>ಏಕತ್ವಪಕ್ಷೇ</strong>=ಏಕತ್ವಪಕ್ಷದಲ್ಲಿ, <strong>ಏತೇಷಾಂ</strong> = ಅದ್ವೈತಿಗಳಿಗೆ, <strong>ಅನ್ಯತಮಃ</strong> = ಏನೊಂದೂ ರೀತಿಯ, <strong>ದೋಷಃ</strong> = ದೋಷವು, <strong>ನ ಭವೇತ್</strong> = ಇರಲಾರದು. <strong>ಭಯಸ್ಯ</strong> = ಭಯಕ್ಕೆ , <strong>ಅಜ್ಞಾನ</strong> <strong>ಹೇತುತ್ವಾತ್</strong> = ಅಜ್ಞಾನವೇ ಕಾರಣವಾದ್ದರಿಂದ, <strong>ತನ್ನಿವೃತ್ತೌ</strong> = ಆ ಅಜ್ಞಾನವು ನಿವೃತ್ತಿಯಾಗಿಬಿಟ್ಟರೆ, <strong>ಭಯಂ ನಿವರ್ತತೇ</strong> = ಭಯವು ತಾನಾಗಿಯೇ ತೊಲಗುತ್ತದೆ.</p>
		<p class="description"><strong>ಭಾವಾರ್ಥ</strong>: ಜೀವಾತ್ಮಪರಮಾತ್ಮರುಗಳು ಒಂದೇ ಎನ್ನುವ ಅದ್ವೈತಿಗಳ ಪಕ್ಷದಲ್ಲಿ ಯಾವ ದೋಷವೂ ತಲೆಎತ್ತುವಂತಿಲ್ಲ. ಅವಿದ್ಯೆಯಿಂದಲೇ ಭಯವು ತೋರುತ್ತಿದೆ. ಅವಿದ್ಯಾನಿವೃತ್ತಿಯಾಗಿಬಿಟ್ಟರೆ ಅಭಯಸ್ವರೂಪವು ದೊರಕುತ್ತದೆ.</p>
		<p class="description"><strong>ವಿವರಣೆ</strong>: ಏಕತ್ವಪಕ್ಷವೆಂದರೆ, ಜೀವಾತ್ಮಪರಮಾತ್ಮರುಗಳು ಒಂದೇ ಎಂಬ ಪಕ್ಷ. ಈ ಪಕ್ಷದಲ್ಲಿ ಜ್ಞಾನದಿಂದಲೇ ಮುಕ್ತಿ ಹಾಗೂ ಅಭಯಪ್ರಾಪ್ತಿ ಎಂಬುದು ಹೊಂದುತ್ತದೆ. ಜೀವಾತ್ಮನು ತಾನು ನಿಜವಾಗಿಯೂ ಬ್ರಹ್ಮ ಸ್ವರೂಪನೇ ಆಗಿದ್ದರೂ ಅವಿದ್ಯಾಕೃತ ಉಪಾಧಿಸಂಬಂಧದಿಂದ ಅಂದರೆ ಅವಿದ್ಯೆಯಿಂದ ಭಯಗ್ರಸ್ತನಾಗಿರುತ್ತಾನೆ. ಅವಿದ್ಯೆಯು ನಿವೃತ್ತಿಯಾದರೆ ಭಯವೂ ತೊಲಗುತ್ತದೆ. ಅದರಿಂದ ಅಭಯಪ್ರಾಪ್ತಿಯೂ ಉಂಟಾಗುತ್ತದೆ. ಆದ್ದರಿಂದ ವಿವೇಕಿಗಳಾದ ಸಾಧಕರು ಅನೇಕತ್ವಪಕ್ಷವನ್ನು ಕೈಬಿಟ್ಟು ಏಕತ್ವಪಕ್ಷವನ್ನೇ ಅರ್ಥಮಾಡಿಕೊಂಡು ಮುಕ್ತರಾಗಬೇಕು. ಸಾಂಖ್ಯಾದಿ ದ್ವೈತಿಗಳು ಹೇಳುವ ಭೇದವಾದವು ಶ್ರುತಿಯುಕ್ತಿಗಳಿಗೆ ವಿರುದ್ಧವಾಗಿರುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.23">
		<p class="intro-shloka">॥ಓಂ ಸರ್ವಾಭಯವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಇಂದ್ರಾದೀನಾಂ ಭಯೋತ್ಪತ್ತಿಃ ಪರಸ್ಮಾದ್ ಬ್ರಹ್ಮಣಃ ಸದಾ।<br />ಪರಬ್ರಹ್ಮ ಸ್ವರೂಪಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 23</span><br /><span class="num">267.</span> ಅಬ್ಬಾ! ಎಂಥಾ ಅವಿದ್ಯೆ ಇದು!</h1>
		<p class="bhashya-verse">ಅಹೋ ಬಲಮವಿದ್ಯಾಯಾಃ ಅತಿಶೇತೇ ನ ಕಶ್ಚನ।<br />ಅಗ್ನ್ಯಾದಿಭಯಹೇತೋರ್ಯಾ ಬ್ರಹ್ಮಣೋಽಪಿ ಭಯಂಕರೀ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೪೬೯</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಅಗ್ನಿ ಆದಿ ಭಯ ಹೇತೋಃ</strong> = ಅಗ್ನಿ, ವಾಯು, ಇಂದ್ರ—ಮುಂತಾದ ದೇವತೆಗಳಿಗೂ ಭಯಕ್ಕೆ ಕಾರಣವಾಗಿರುವಂಥ, <strong>ಬ್ರಹ್ಮಣಃ</strong> <strong>ಅಪಿ</strong> = ಬ್ರಹ್ಮಕ್ಕೂ , <strong>ಯಾ</strong> = ಯಾವ ಅವಿದ್ಯೆಯು, <strong>ಭಯಂಕರೀ</strong> = ಭಯವನ್ನುಂಟುಮಾಡುತ್ತದೆಯೋ, <strong>ತಸ್ಯಾಃ</strong> = ಅಂಥ, <strong>ಅವಿದ್ಯಾಯಾಃ</strong> = ಅವಿದ್ಯೆಯ, <strong>ಬಲಂ</strong> = ಬಲವನ್ನು ಅಂದರೆ ಪ್ರಭಾವವನ್ನು, <strong>ಅಹೋ</strong> = ಅಬ್ಬಾ!, <strong>ಕಶ್ಚನ</strong> = ಯಾವನೊಬ್ಬನೂ, <strong>ನ ಅತಿಶೇತೇ</strong> = ಮೀರಿಹೋಗಲಾರನು.</p>
		<p class="description"><strong>ಭಾವಾರ್ಥ</strong>: ಅವಿದ್ಯೆಯ ಪ್ರಭಾವವು ಅದ್ಭುತವಾದದ್ದು. ಅವಿದ್ಯೆಯು ಬ್ರಹ್ಮಸ್ವರೂಪವನ್ನೂ ಮುಚ್ಚಿಬಿಟ್ಟಿರುತ್ತದೆಯಲ್ಲಾ! ಬ್ರಹ್ಮವೆಂದರೆ ದೇವಾಧಿದೇವತೆಗಳಿಗೂ ಭಯಹೇತುವಾದದ್ದು. ಇಂಥ ಬ್ರಹ್ಮಕ್ಕೂ ಭಯವನ್ನುಂಟುಮಾಡಿದೆಯೋ ಎನ್ನುವಂತೆ ಈ ಅವಿದ್ಯೆಯು ಆಟವಾಡುತ್ತಿದೆ. ಅಬ್ಬಾ , ಇದನ್ನು ಗೆದ್ದವನೇ ಧೀರ!</p>
		<p class="description"><strong>ವಿವರಣೆ</strong>: ಪರಬ್ರಹ್ಮವನ್ನೂ ಮರೆಮಾಡಿ ಜೀವತ್ವವನ್ನೇ ತೋರಿ ಸುತ್ತಿರುವ ಅವಿದ್ಯಾಶಕ್ತಿ ಎಂಥಹುದು! ಅಗ್ನಿ, ಸೂರ್ಯ ಮುಂತಾದ ದೇವತೆಗಳಿಗೂ ಭಯಹೇತುವಾದ ಬ್ರಹ್ಮಕ್ಕೆ ಈ ಅವಿದ್ಯೆಯ ಪ್ರಭಾವವು ಉಂಟಾಗಿದೆಯಲ್ಲಾ! ಈ ಅವಿದ್ಯಾಶಕ್ತಿಯನ್ನು ಯಾವನೊಬ್ಬನೂ ಮೀರಿನಿಲ್ಲಲಾರನೋ ಎಂಬಂತಿದೆ! ಪರಬ್ರಹ್ಮದ ಭಯದಿಂದಲೇ ದೇವಾಧಿ ದೇವತೆಗಳೆಲ್ಲರೂ ತಮ್ಮ ತಮ್ಮ ಕೆಲಸಗಳನ್ನು ಮಾಡುತ್ತಿದ್ದಾರೆ. ಇಂಥ ಬ್ರಹ್ಮವನ್ನು ಕಾಣದಂತೆ ಮಾಡಿದೆಯಲ್ಲಾ, ಅವಿದ್ಯಾ; ಅಬ್ಬಾ! ಆತ್ಮಜ್ಞಾನದಿಂದ ಮಾತ್ರವೇ ಈ ಅವಿದ್ಯೆಯನ್ನು ನಾಶಮಾಡಿಕೊಳ್ಳಬೇಕು!</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.24">
		<p class="intro-shloka">॥ಓಂ ವೇದಾಂತರಹಸ್ಯವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಆಗಮಾದೇವ ವಿಜ್ಞಾನಂ ಜಾಯತೇ ನಾನ್ಯಮಾನತಃ।<br />ವೇದಾಂತಾಗಮತತ್ತ್ವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 24</span><br /><span class="num">268.</span> ಆಗಮದಿಂದಲೇ ಜ್ಞಾನೋದಯ</h1>
		<p class="bhashya-verse">ಆಗಮಾದ್ವೇದಚೇದ್ ಬ್ರಹ್ಮ ಬ್ರಹ್ಮೈವ ಭವತೀತಿ ಹಿ।<br />ಫಲಾವಸ್ಥಸ್ಯ ಚ ಸತಃ ಕುತೋ ರಾಗಾದಿಸಂಭವಃ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೧೫೩೪</p>
		<p class="bhashya-verse-meaning"><strong>ಅನ್ವಯಾರ್ಥ</strong> : <strong>ಆಗಮಾತ್</strong> = ವೇದಾಂತಶಾಸ್ತ್ರದಿಂದ, <strong>ಬ್ರಹ್ಮ= ಪರಬ್ರಹ್ಮವನ್ನು, ವೇದ ಚೇತ್</strong> = ತಿಳಿದವನಾದರೆ, ಅಂಥವನು, <strong>ಬ್ರಹ್ಮೈವ</strong> = ಪರಬ್ರಹ್ಮವೇ, <strong>ಭವತಿ ಇತಿ ಹಿ</strong> = ಆಗಿಬಿಡುತ್ತಾನಲ್ಲವೆ? <strong>ಚ</strong> = ಮತ್ತು, <strong>ಫಲಾವಸ್ಥಸ್ಯ</strong> = ಮೋಕ್ಷವೆಂಬ ಫಲದಲ್ಲಿಯೇ ನೆಲೆನಿಂತಿರುವ, <strong>ಸತಃ</strong> = ಸನ್ನಿಷ್ಠನಾದ ಬ್ರಹ್ಮಾತ್ಮಜ್ಞಾನಿಗೆ, <strong>ಕುತಃ</strong> = ಹೇಗೆ ತಾನೆ? <strong>ರಾಗಾದಿಸಂಭವಃ</strong> = ರಾಗದ್ವೇಷಗಳು ಇದ್ದಾವು?</p>
		<p class="description"><strong>ಭಾವಾರ್ಥ</strong>: ವೇದಾಂತವಾಕ್ಯಾರ್ಥವಿಚಾರದಿಂದ ತಾನೇ ಬ್ರಹ್ಮ ವೆಂದು ತಿಳಿದವನಿಗೆ, ಆತ್ಮಜ್ಞಾನದಿಂದ ಜೀವನ್ಮು ಕ್ತನಾದವನಿಗೆ, ರಾಗದ್ವೇಷಾದಿಗಳು ಹೇಗೆತಾನೇ ಉಂಟಾದಾವು?</p>
		<p class="description"><strong>ವಿವರಣೆ</strong>: ರಾಗದ್ವೇಷಾದಿದೋಷಗಳಿಗೆ ಅಜ್ಞಾನವೇ ಕಾರಣ. ಅಜ್ಞಾನವನ್ನು ಕಳೆದುಕೊಂಡು, <strong>ಅಹಂ ಬ್ರಹ್ಮಾಸ್ಮಿ</strong> ಎಂದು ತಿಳಿದು ಬ್ರಹ್ಮಾತ್ಮನಿಷ್ಠನಾಗಿ ಜೀವನ್ಮುಕ್ತನಾದವನಿಗೆ ಅನಾತ್ಮವಸ್ತುಗಳಲ್ಲಿ ರಾಗದ್ವೇಷಗಳಿರಲಾರವು. ಅಜ್ಞಾನದಿಂದಲೇ ಅಲ್ಲವೆ, ತನಗಿಂತ ಭಿನ್ನವಾದ ಅನಾತ್ಮವಸ್ತುಗಳನ್ನು ಸತ್ಯವೆಂದು ತಿಳಿದಿರುತ್ತಾನೆ? ಈಗ ವೇದಾಂತಾರ್ಥವಿಚಾರದಿಂದ ಅಜ್ಞಾನವು ಇವನಿಗೆ ಸಂಪೂರ್ಣವಾಗಿ ನಿವೃತ್ತಿಯಾಗಿಬಿಟ್ಟಿರುತ್ತದೆಯಲ್ಲವೆ? ಇವನು ಬ್ರಹ್ಮಸ್ವರೂಪನೇ ಆಗಿರು ತ್ತಾನಲ್ಲವೆ? ಇಂಥವನಿಗೆ ರಾಗದ್ವೇಷಾದಿದೋಷಗಳು ಸಂಭವಿಸುವಂತಿಲ್ಲ. ಅಜ್ಞರಿಗೆ ಅನಾತ್ಮವಸ್ತುಗಳಲ್ಲಿ ರಾಗದ್ವೇಷಗಳು ಇರುತ್ತವೆ. ಆದರೆ ಆತ್ಮ ಸ್ವರೂಪನಿಷ್ಠನಾದ ಬ್ರಹ್ಮಜ್ಞಾನಿಗೆ ದ್ವೈತ ಪದಾರ್ಥಗಳೆಲ್ಲವೂ ಹುಸಿತೋರಿಕೆ ಎಂದಾದಮೇಲೆ, ಇವನಿಗೆ ರಾಗದ್ವೇಷಗಳಿರುವುದಿಲ್ಲ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.25">
		<p class="intro-shloka">॥ಓಂ ಭೀತಿರಹಿತಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅಜ್ಞಾನಾತ್ ದೃಶ್ಯತೇ ಭೀತಿಃ ವಿಜ್ಞಾನೇನ ವಿನಶ್ಯತಿ।<br />ಸರ್ವತ್ರಾಭಯನಿಷ್ಠಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 25</span><br /><span class="num">269.</span> ಅವಿದ್ಯೆಯೇ ಭಯಕ್ಕೆ ಹೇತು</h1>
		<p class="bhashya-verse"> ಯದಜ್ಞಾನಾತ್ ಭಯಂ ಯತ್ಸ್ಯಾತ್<br /> ತದ್ ಜ್ಞಾನಾತ್ ತತ್ ಕುತೋ ಭವೇತ್।<br /> ರಜ್ಜುಸರ್ಪಾದಿವತ್ ತಸ್ಮಾದ್<br /> ಅವಿದ್ಯೈವ ಭಯೋದ್ಭವಃ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೫೭೬</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಯತ್ ಅಜ್ಞಾನಾತ್</strong> = ಯಾವ ಆತ್ಮನ ಅಜ್ಞಾನದಿಂದ, <strong>ಯತ್</strong> <strong>ಭಯಂ ಸ್ಯಾತ್</strong> = ಯಾವ ಭಯವು ಇರುತ್ತದೆಯೋ, <strong>ತದ್ ಜ್ಞಾನಾತ್</strong> = ಆ ಆತ್ಮನ ಜ್ಞಾನದಿಂದ, <strong>ತತ್</strong> = ಆ ಭಯವು, <strong>ಕುತಃ</strong> = ಎಲ್ಲಿಂದ ತಾನೆ, <strong>ಭವೇತ್?</strong> = ಬಂದೀತು? <strong>ರಜ್ಜುಸರ್ಪಾದಿವತ್</strong> = ಹಗ್ಗದ ಅಜ್ಞಾನದಿಂದ ಸರ್ಪವು ತೋರುತ್ತಿತ್ತು, ಹಗ್ಗದ ಜ್ಞಾನದಿಂದ ಸರ್ಪವು ತೊಲಗುವಂತೆ. ಆದ್ದರಿಂದ <strong>ಅವಿದ್ಯಾ ಏವ</strong> = ಅವಿದ್ಯೆಯೇ, <strong>ಭಯೋದ್ಭವಃ</strong> = ಭಯಕ್ಕೆ ಕಾರಣವು.</p>
		<p class="description"><strong>ಭಾವಾರ್ಥ</strong>: ಆತ್ಮನ ಅಜ್ಞಾನದಿಂದ ತೋರುತ್ತಿದ್ದ ಭಯವು ಆತ್ಮನ ಜ್ಞಾನೋದಯವಾದಕೂಡಲೇ ನಿವೃತ್ತಿಯಾಗಿಬಿಡುತ್ತದೆ. ಹಗ್ಗದ ಅಜ್ಞಾನದಿಂದ ತೋರುತ್ತಿದ್ದ ಭಯವು ಹಗ್ಗದ ಜ್ಞಾನದಿಂದ ನಾಶವಾಗುವಂತೆ. ಆದ್ದರಿಂದ ಅವಿದ್ಯೆಯೇ ಭಯಕ್ಕೆ ಕಾರಣವೆಂದು ಸಿದ್ಧವಾಗುತ್ತದೆ. ಅವಿದ್ಯಾನಿವೃತ್ತಿಯೇ ಅಭಯಪ್ರಾಪ್ತಿಯು.</p>
		<p class="description"><strong>ವಿವರಣೆ</strong>: ಭಯವು ತೊಲಗುವುದು ಹೇಗೆ? ಎಂದರೆ ಭಯಕಾರಣದ ನಾಶದಿಂದ; ಹಾಗಾದರೆ ಭಯಕ್ಕೆ ಕಾರಣವು ಯಾವುದು? ಎಂದರೆ ಅಜ್ಞಾನವೇ ಭಯಕ್ಕೆ ಕಾರಣವು. ತಾನು ಬ್ರಹ್ಮಸ್ವರೂಪನೇ ಎಂಬ ಜ್ಞಾನವು ಇಲ್ಲದಿರುವುದೇ ಭಯಕ್ಕೆ ಕಾರಣವು. ಆದ್ದರಿಂದ ತಾನು ಬ್ರಹ್ಮ ಸ್ವರೂಪನೇ ಎಂಬ ಜ್ಞಾನವು ಬಂದಿತೆಂದರೆ ಅಜ್ಞಾನದಿಂದ ತೋರುತ್ತಿದ್ದ ಭಯವು ತಾನಾಗಿಯೇ ತೊಲಗುತ್ತದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.26">
		<p class="intro-shloka">॥ಓಮ್ ಆತ್ಮಲಾಭವತೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಆತ್ಮಲಾಭೋ ಮಹಾನ್ ಲಾಭಃ ಆತ್ಮಜ್ಞಾನೇನ ಲಭ್ಯತೇ।<br />ಆತ್ಮಲಾಭಮಹತ್ತ್ವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 26</span><br /><span class="num">270.</span> ಆತ್ಮಲಾಭವೇ ಶ್ರೇಷ್ಠಲಾಭ!</h1>
		<p class="bhashya-verse">ಆತ್ಮಲಾಭಾತ್ಪರೋ ಲಾಭೋ ನಾಸ್ತೀತಿ ಮುನಯೋ ವಿದುಃ।<br />ತಲ್ಲಾಭಾರ್ಥಂ ಕವಿಃ ಸ್ತೌತಿ ಸ್ವಾತ್ಮಾನಂ ಪರಮೇಶ್ವರಮ್॥</p>
		<p class="bhashya-verse-source">ಮಾನಸೋಲ್ಲಾಸ ೧-೨</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಆತ್ಮಲಾಭಾತ್</strong> = ಆತ್ಮಲಾಭಕ್ಕಿಂತ, <strong>ಪರಃ</strong> = ಹೆಚ್ಚಿನ, <strong>ಲಾಭಃ</strong> = ಲಾಭವು, <strong>ನ ಅಸ್ತಿ</strong> = ಇಲ್ಲ , <strong>ಇತಿ</strong> = ಎಂದು, <strong>ಮುನಯಃ</strong> = ಮುನಿಗಳು, <strong>ವಿದುಃ</strong> = ತಿಳಿದಿರುತ್ತಾರೆ. <strong>ತತ್ ಲಾಭಾರ್ಥಂ</strong> = ಆ ಆತ್ಮನ ಲಾಭಕ್ಕಾಗಿ, <strong>ಕವಿಃ</strong> = ಕವಿಯು, <strong>ಸ್ವಾತ್ಮಾನಂ</strong> = ತನ್ನ ಸ್ವರೂಪವೇ ಆಗಿರುವಂಥ, <strong>ಪರಮೇಶ್ವರಂ</strong> = ಪರಮೇಶ್ವರನನ್ನು, <strong>ಸ್ತೌತಿ</strong> = ಸ್ತುತಿಸುತ್ತಿದ್ದಾನೆ.</p>
		<p class="description"><strong>ಭಾವಾರ್ಥ</strong>: ಆಪಸ್ತಂಬರೇ ಮುಂತಾದ ಋಷಿಮುನಿಗಳು <strong>ಆತ್ಮಲಾಭಾನ್ನ ಪರೋ</strong> <strong>ವಿದ್ಯತೇ</strong> = ಆತ್ಮಲಾಭಕ್ಕಿಂತ ಮಿಗಿಲಾದ ಲಾಭವು ಬೇರೊಂದಿಲ್ಲ ಎಂದು ಹೇಳಿರುತ್ತಾರೆ. ಇಂಥ ಆತ್ಮಲಾಭಕ್ಕಾಗಿ ಇಲ್ಲಿ ಶ್ರೀಶಂಕರಕವಿಗಳು ತಮ್ಮ ಸ್ವರೂಪವೇ ಆಗಿರುವ ಪರಮೇಶ್ವರನನ್ನು ಸ್ತುತಿಸುತ್ತಿದ್ದಾರೆ.</p>
		<p class="description"><strong>ವಿವರಣೆ</strong>: ಆತ್ಮನೆಂದರೆ ಸಚ್ಚಿದಾನಂದಸ್ವರೂಪನಾದ ತಾನು, ಆತ್ಮಲಾಭವೆಂದರೆ ತನ್ನ ಪರಮಾರ್ಥಸ್ವರೂಪದ ಲಾಭ; ಇಲ್ಲಿ ಆತ್ಮಜ್ಞಾನವೇ ಆತ್ಮಲಾಭ. ಅನಾತ್ಮಲಾಭಗಳೆಲ್ಲವೂ ಅನಿತ್ಯವಾಗಿರುತ್ತವೆ, ಹಾಗೂ ದುಃಖದಾಯಿಗಳಾಗಿರುತ್ತವೆ. ಆತ್ಮಲಾಭವೇ ನಿತ್ಯ, ಸುಖಸ್ವರೂಪ. ಇದೇ ಪರಮಲಾಭ. ಇದನ್ನು ಹೊಂದುವುದೇ ಮಾನವಜನ್ಮದ ಗುರಿಯಾಗಿರುತ್ತದೆ. ಇದೇ ಮುಕ್ತಿಯೂ ಹೌದು. ಇದನ್ನು ಹೊಂದುವುದಕ್ಕಾಗಿಯೇ ಸಕಲ ಸಾಧನಗಳೂ ಬೇಕು. ಎಷ್ಟೇ ಅನಾತ್ಮ ವಸ್ತುಗಳನ್ನು ಹೊಂದಿದರೂ ಅದರಿಂದ ತೃಪ್ತಿಯಿಲ್ಲ , ಪರಮಾನಂದ ವಂತೂ ಇಲ್ಲವೇ ಇಲ್ಲ. ಆದ್ದರಿಂದ ಆತ್ಮಲಾಭವೇ ಶ್ರೇಷ್ಠಲಾಭ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.27">
		<p class="intro-shloka">॥ಓಂ ಬುದ್ಧಿಸಾಕ್ಷಿವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಪ್ರತ್ಯಗಾತ್ಮನಿ ಸತ್ಯೇವ ಹ್ಯಂತಃಕರಣವೃತ್ತಯಃ।<br />ಪ್ರತ್ಯಗಾತ್ಮಮಹತ್ತ್ವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 27</span><br /><span class="num">271.</span> ಆತ್ಮನಿಂದಲೇ ಬುದ್ಧಿ</h1>
		<p class="bhashya-verse">ಆವಿರ್ಭಾವತಿರೋಭಾವೌ ಬುದ್ಧೇರ್ಯತ್ ಸಾಕ್ಷಿಕಾವಿಹ।<br />ತಮೇಕಮಂತರಾತ್ಮಾನಂ ವಿದ್ಯಾದವ್ಯಭಿಚಾರಿಣಮ್॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೪೧೧</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಬುದ್ಧೇಃ</strong> = ಬುದ್ಧಿಯ, <strong>ಆವಿರ್ಭಾವತಿರೋಭಾವೌ</strong> = ಆವಿರ್ಭಾವ ತಿರೋಭಾವಗಳು, <strong>ಇಹ</strong> = ಇಲ್ಲಿ , <strong>ಯತ್ ಸಾಕ್ಷಿಕೌ</strong> = ಯಾವ ಸಾಕ್ಷಿಯ ನಿಮಿತ್ತದಿಂದಲೇ ಆಗುತ್ತಿವೆಯೋ, <strong>ತಂ</strong> = ಅಂಥ, <strong>ಏಕಂ</strong> = ಒಬ್ಬನೇ ಆದ, <strong>ಅಂತರಾತ್ಮಾನಂ</strong> = ಅಂತರಾತ್ಮನನ್ನು, <strong>ಅವ್ಯಭಿಚಾರಿಣಂ</strong> = ಅವ್ಯಭಿಚಾರಿಯೆಂದು, ಕೂಟಸ್ಥ ನಿತ್ಯನೆಂದು, <strong>ವಿದ್ಯಾತ್</strong> = ತಿಳಿಯಬೇಕು.</p>
		<p class="description"><strong>ಭಾವಾರ್ಥ</strong>: ಬುದ್ಧಿಯಲ್ಲಿ ಪ್ರತ್ಯಯಗಳು ಏಳುವುದಕ್ಕೂ, ಅಡಗುವುದಕ್ಕೂ ಯಾವ ಸಾಕ್ಷಿಯು ಕಾರಣವಾಗಿದ್ದಾನೆಯೋ ಅವನೇ ವಿಕಾರರಹಿತನಾದ ಅಂತರಾತ್ಮನು, ಅವನೇ ಎಲ್ಲರ ಪ್ರತ್ಯಗಾತ್ಮನೆಂದು ತಿಳಿಯಬೇಕು.</p>
		<p class="description"><strong>ವಿವರಣೆ</strong>: ಬುದ್ಧಿಯು ಒಂದು ಜಡವಾದ ಕರಣ. ಅದರಲ್ಲಿ ಪ್ರತ್ಯಯಗಳು ಏಳುವುದಕ್ಕೂ , ಇರುವುದಕ್ಕೂ , ಅಡಗುವುದಕ್ಕೂ ಆತ್ಮನೇ ಕಾರಣನಾಗಿರುತ್ತಾನೆ. ಆತ್ಮನ ಆಭಾಸವು ಬುದ್ಧಿಯ ಮೇಲೆ ಬಿದ್ದಾಗ ಆ ಚಿದಾಭಾಸದಿಂದಲೇ ಜಡವಾದ ಬುದ್ಧಿಯು ಕೆಲಸವನ್ನು ಮಾಡಬಲ್ಲದ್ದಾಗಿರುತ್ತದೆ. ಆತ್ಮನು ಚಿನ್ಮಾತ್ರಸ್ವರೂಪನಾಗಿರುವುದರಿಂದಲೇ ಅವನ ಸಂನಿಧಾನದಲ್ಲಿ ಈ ಅಂತಃಕರಣವು ಚೈತನ್ಯದಂತೆ ಮೆರೆಯುತ್ತಿದೆ. ಆತ್ಮನಿದ್ದರೇ ಬುದ್ಧಿಯು. ಆತ್ಮನೇ ಸಾಕ್ಷಿಯು. ಆ ಸಾಕ್ಷಿಯೇ ನಮ್ಮೆಲ್ಲರಿಗೂ ಅಂತರಾತ್ಮನಾದ ಪ್ರತ್ಯಗಾತ್ಮನು. ಇವನು ಯಾವ ವಿಕಾರಗಳೂ ಇಲ್ಲದಿರುವ ಕೂಟಸ್ಥನೆಂದು ತಿಳಿಯಬೇಕು. ಆತ್ಮನಿರುವುದರಿಂದಲೇ ಬುದ್ಧಿಯು ತನ್ನ ಕೆಲಸಗಳನ್ನು ಮಾಡುತ್ತಿದೆ.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.28">
		<p class="intro-shloka">॥ಓಂ ದೇವಾತ್ಮಭೂತಾಯ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಅವಿದ್ಯಾರಹಿತಂ ಪ್ರಾಪ್ತಕೈವಲ್ಯಂ ಬ್ರಹ್ಮರೂಪಿಣಮ್।<br />ಸರ್ವದೇವಾಧಿದೇವೇಶಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 28</span><br /><span class="num">272.</span> ದೇವತೆಗಳೂ ಅಡ್ಡಿಮಾಡಲಾರರು</h1>
		<p class="bhashya-verse">ಅವಿದ್ಯಾಹಾನಮಾತ್ರತ್ವಾತ್ ಕೈವಲ್ಯಾಪ್ತಿಫಲಾತ್ಮನಃ।<br />ತತ್ ಪ್ರಾಪ್ತೇರ್ಜ್ಞಾನಕಾಲತ್ವಾತ್ ನಾಲಂ ವಿಘ್ನಾಯ ದೇವತಾಃ॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೧೪೮೭</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಕೈವಲ್ಯಾಪ್ತಿಫಲಾತ್ಮನಃ</strong> = ಕೈವಲ್ಯವನ್ನು ಹೊಂದುವುದು ಎಂಬುದು, <strong>ಅವಿದ್ಯಾಹಾನಮಾತ್ರತ್ವಾತ್</strong> = ಅವಿದ್ಯೆಯನ್ನು ಕಳೆದುಕೊಳ್ಳುವುದಷ್ಟೇ ಆಗಿರುವುದರಿಂದ, <strong>ತತ್ ಪ್ರಾಪ್ತೇಃ</strong> = ಅದನ್ನು ಹೊಂದುವುದು ಎಂಬುದು, <strong>ಜ್ಞಾನಕಾಲತ್ವಾತ್</strong> = ಜ್ಞಾನಪ್ರಾಪ್ತಿಯ ಸಮಕಾಲವೇ ಆದ್ದರಿಂದ, <strong>ದೇವತಾಃ</strong> = ದೇವತೆಗಳೂ, <strong>ವಿಘ್ನಾಯ</strong> = ಅಡ್ಡಿಮಾಡಲು, <strong>ನ ಅಲಂ</strong> = ಸಮರ್ಥರಾಗಲಾರರು.</p>
		<p class="description"><strong>ಭಾವಾರ್ಥ</strong>: ಜ್ಞಾನಸಮಕಾಲದಲ್ಲಿಯೇ ಮುಕ್ತಿಪ್ರಾಪ್ತಿಯೂ ಆಗುವುದರಿಂದ, ಅಜ್ಞಾನನಾಶವೇ ಮುಕ್ತಿಯಾಗಿರುವುದರಿಂದ, ಮುಕ್ತಿಯ ವಿಷಯದಲ್ಲಿ ಯಾವ ದೇವತೆಗಳೂ ಅಡ್ಡಿಮಾಡಲಾರರು.</p>
		<p class="description"><strong>ವಿವರಣೆ</strong>: ದೇವತೆಗಳು ಮೋಕ್ಷಪ್ರಾಪ್ತಿಗೆ ಅಡ್ಡಿಯನ್ನು ಮಾಡ ಲಾರರು. ಏಕೆಂದರೆ ಮೋಕ್ಷವು ದೇಶಾಂತರ ಕಾಲಾಂತರದಲ್ಲಿ ಹೋಗಿ ಹೊಸದಾಗಿ ಪಡೆದುಕೊಳ್ಳುವ ಫಲವೇ ಅಲ್ಲ. ಮೋಕ್ಷವೆಂಬುದು ಮರಣಾನಂತರ ಸ್ವರ್ಗಾದಿಫಲದಂತೆ ಹೊಸದಾಗಿ ಪಡೆಯುವ ಪ್ರಾಪ್ಯವಾದ ಫಲವೇ ಅಲ್ಲ. ಮೋಕ್ಷವು ಉತ್ಪಾದ್ಯವಲ್ಲ , ಪ್ರಾಪ್ಯವೂ ಅಲ್ಲ ; ಅಜ್ಞಾನನಿವೃತ್ತಿಯೇ ಮುಕ್ತಿಯು, ಜ್ಞಾನಪ್ರಾಪ್ತಿಯೇ ಮುಕ್ತಿ. ಜ್ಞಾನೋದಯವಾದರೆ ಅಜ್ಞಾನನಿವೃತ್ತಿಯಾದಂತೆಯೇ. ಇದಕ್ಕೇ ಮೋಕ್ಷ , ಕೈವಲ್ಯ , ಅಮೃತತ್ವ—ಎಂದೆಲ್ಲ ಹೆಸರುಗಳಿರುತ್ತವೆ. ಸ್ವರ್ಗಾದಿ ಫಲಗಳಾದರೆ ಮರಣಾನಂತರವೇ ಹೊಂದಬೇಕಾದವುಗಳು. ಈ ಲೋಕದಲ್ಲಿ ಅಗ್ನಿಹೋತ್ರಾನುಷ್ಠಾನವನ್ನು ಮಾಡಿದರೆ, ಸತ್ತಮೇಲೆ ಸ್ವರ್ಗ. ಆದರೆ ಮುಕ್ತಿಯು ಹಾಗಲ್ಲ ; ಬದುಕಿರುವಾಗಲೇ ಮೋಕ್ಷವು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.29">
		<p class="intro-shloka">॥ಓಂ ವಿಶ್ವಾತ್ಮನೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ಬ್ರಹ್ಮಾತ್ಮನೋರನನ್ಯತ್ವಬೋಧಕಂ ಶೋಕವರ್ಜಿತಮ್।<br />ದ್ವೈತಪ್ರಪಂಚಮೂಲಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 29</span><br /><span class="num">273.</span> ಬ್ರಹ್ಮವಿದನ ನಿಶ್ಚಯಜ್ಞಾನವಿದು</h1>
		<p class="bhashya-verse">ಮತ್ತಃ ಸರ್ವಮಿದಂ ಜಾತಂ ಮಯ್ಯೇವಾಂತೇ ಪ್ರಲೀಯತೇ।<br />ಅಹಮೇಕೋ ಬಿಭರ್ಮೀದಮ್ ಇತ್ಯೇವಂ ಚ ಪ್ರಸಿದ್ಧ್ಯತಿ॥</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೧೩೯</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಇದಂ ಸರ್ವಂ</strong> = ಈ ವಿಶ್ವವೆಲ್ಲವೂ, <strong>ಮತ್ತಃ</strong> = ನನ್ನಿಂದಲೇ, <strong>ಜಾತಂ</strong> = ಹುಟ್ಟಿರುತ್ತದೆ; <strong>ಅಂತೇ</strong> = ಕೊನೆಯಲ್ಲಿ, <strong>ಮಯಿ ಏವ</strong> = ನನ್ನಲ್ಲಿಯೇ, <strong>ಪ್ರಲೀಯತೇ</strong> = ಪ್ರಳಯವಾಗುತ್ತದೆ; <strong>ಅಹಂ ಏಕಃ</strong> = ನಾನೊಬ್ಬನೇ, <strong>ಇದಂ ವಿಶ್ವಂ</strong> = ಈ ಇಡೀ ವಿಶ್ವವನ್ನು, <strong>ಬಿಭರ್ಮಿ</strong> = ಭರಿಸಿರುತ್ತೇನೆ, <strong>ಇತಿ</strong> <strong>ಏವಂ</strong> = ಹೀಗೆಂದು, <strong>ಪ್ರಸಿದ್ಧ್ಯತಿ</strong> = ಅರ್ಥವು ತಿಳಿಯುತ್ತದೆ.</p>
		<p class="description"><strong>ಭಾವಾರ್ಥ</strong>: ಬ್ರಹ್ಮವಿದನು ಬ್ರಹ್ಮವೇ ಆಗಿರುವುದರಿಂದ ಸಹಜವಾಗಿ ಹೀಗೆ ತಿಳಿದಿರುತ್ತಾನೆ: ನನ್ನಿಂದಲೇ ಈ ಜಗತ್ತು ಹುಟ್ಟಿ, ನನ್ನಲ್ಲಿಯೇ ಇದ್ದು , ನನ್ನಲ್ಲಿಯೇ ಲಯವಾಗುತ್ತಿದೆ. ಈ ವಿಶ್ವವೆಂಬುದು ತನಗಿಂತ ಭಿನ್ನವಾಗಿಲ್ಲವೆಂದೇ ಜ್ಞಾನಿಯು ತಿಳಿದಿರುತ್ತಾನೆ.</p>
		<p class="description"><strong>ವಿವರಣೆ</strong>: ಬ್ರಹ್ಮಜ್ಞಾನಿಯೆಂದರೆ ಬ್ರಹ್ಮವನ್ನು ತನಗಿಂತ ಭಿನ್ನವಾಗಿ ತಿಳಿದವನು ಎಂದಲ್ಲ; ಮತ್ತೇನೆಂದರೆ: ತಾನೇ ಬ್ರಹ್ಮವೆಂದೂ, ಬ್ರಹ್ಮವೇ ತಾನೆಂದೂ ನಿಶ್ಚಿತವಾಗಿ ತಿಳಿದವನೇ ಬ್ರಹ್ಮವಿದನು. ಬ್ರಹ್ಮವೆಂಬುದು ಒಂದು ಸೋಪಾಧಿಕವಾದ ವಸ್ತುವಲ್ಲ , ದೇವತೆಯಲ್ಲ, ವ್ಯಕ್ತಿಯೂ ಅಲ್ಲ. ಬ್ರಹ್ಮವೆಂದರೆ ನಿರುಪಾಧಿಕವಾದ ಪರಿಪೂರ್ಣವಾದ ಪರತತ್ತ್ವವು. ಹೀಗಾಗಿ ತನಗೂ ಬ್ರಹ್ಮಕ್ಕೂ ಅಭೇದವನ್ನು ಕಂಡುಕೊಂಡವನೇ ಬ್ರಹ್ಮಜ್ಞಾನಿಯು. ಈ ವಿಶ್ವವೆಲ್ಲವೂ ತಾನೇ, ತನಗಿಂತ ಭಿನ್ನವಾಗಿ ಏನೂ ಇಲ್ಲ ಎಂದು ನಿಶ್ಚಿತವಾಗಿ ತಿಳಿದವನೇ, ಬ್ರಹ್ಮವಿದನು. <strong>ಅಹಮೇ ವೇದಂ</strong>, <strong>ಬ್ರಹ್ಮೈವಾಹಮಸ್ಮಿ</strong>, <strong>ನ ಮತ್ತೋ ಅನ್ಯೋಽಸ್ತಿ ಕಶ್ಚಿತ್ </strong>ಎಂದು ಸ್ವಾನುಭವದಿಂದ ತಿಳಿದವನೇ ಬ್ರಹ್ಮಜ್ಞಾನಿಯು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
	<section class="level1 numbered" epub:type="chapter" role="doc-chapter" id="id-009.30">
		<p class="intro-shloka">॥ಓಂ ವೇದಾಂತತಾತ್ಪರ್ಯವಿದೇ ಶ್ರೀಸುರೇಶ್ವರಾಯ ನಮಃ॥</p>
		<p class="shloka">ವೇದವೇದಾಂತವೇದಾಂಗತಾತ್ಪರ್ಯಜ್ಞಂ ಮಹಾಮತಿಮ್।<br />ವಿಧೇರಶೇಷಂ ಬ್ರಹ್ಮಿಷ್ಠಂ <strong>ಸುರೇಶ್ವರಮಹಂ ಭಜೇ</strong>॥</p>
		<h1 class="level1-title" epub:type="title"><span class="date">ಸೆಪ್ಟೆಂಬರ್ 30</span><br /><span class="num">274.</span> ವೇದಾಂತಗಳು ಅರ್ಥವಾದವಲ್ಲ</h1>
		<p class="bhashya-verse">ಸರ್ವವೇದಾಂತವಾಕ್ಯಾನಾಮ್ ಏತಾವನ್ಮಾತ್ರನಿಷ್ಠತಃ।<br />ನ ಚಾರ್ಥವಾದತಾ ತೇಷಾಮನ್ಯಾಶೇಷತ್ವಕಾರಣಾತ್॥</p>
		<p class="bhashya-verse-source">ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೧೫೧೮</p>
		<p class="bhashya-verse-meaning"><strong>ಅನ್ವಯಾರ್ಥ</strong>: <strong>ಸರ್ವವೇದಾಂತವಾಕ್ಯಾನಾಮ್</strong> = ಎಲ್ಲಾ ವೇದಾಂತವಾಕ್ಯಗಳೂ, <strong>ಏತಾವನ್ಮಾತ್ರನಿಷ್ಠತಃ</strong> = ಆತ್ಮ ಸ್ವರೂಪವನ್ನು ತಿಳಿಸಿ ಇಷ್ಟರಿಂದಲೇ ಮುಕ್ತಾಯವಾಗುತ್ತಿರುವುದರಿಂದ, <strong>ತೇಷಾಂ</strong> = ಆ ವೇದಾಂತವಾಕ್ಯಗಳಿಗೆ, <strong>ನ</strong> <strong>ಅರ್ಥವಾದತಾ</strong> = ಅರ್ಥವಾದತ್ವವು ಇದೆ —ಎನ್ನುವುದು ಸರಿಯಲ್ಲ. ಏಕೆಂದರೆ <strong>ತೇಷಾಂ</strong> = ಆ ವಾಕ್ಯಗಳಿಗೆ, <strong>ಅನ್ಯಾಶೇಷತ್ವಕಾರಣಾತ್</strong> = ಬೇರೊಂದು ವಿಧಿಗೆ ಅಧೀನವಾಗಿರುವುದು ಎಂಬುದು ಹೊಂದುವುದಿಲ್ಲವಾದ್ದರಿಂದ.</p>
		<p class="description"><strong>ಭಾವಾರ್ಥ</strong>: ವೇದಾಂತವಾಕ್ಯಗಳಿಗೆ ಅರ್ಥವಾದತ್ವವನ್ನು ಹೇಳು ವುದು ಸರಿಯಲ್ಲ. ಇವು ಯಾವ ವಿಧಿಗೂ ಶೇಷವಲ್ಲ. ಏಕೆಂದರೆ ಆತ್ಮೈಕತ್ವವನ್ನು ತಿಳಿಸಿ ಅಷ್ಟರಿಂದಲೇ ಮುಕ್ತಾಯಗೊಳ್ಳುತ್ತಿವೆ.</p>
		<p class="description"><strong>ವಿವರಣೆ</strong>: ಅರ್ಥವಾದವೆಂದರೆ ಸುಮ್ಮನೆ ಹೊಗಳುವ ವಾಕ್ಯಗಳು. ಈ ಅರ್ಥವಾದವಾಕ್ಯಗಳಿಗೆಲ್ಲ ವಿಧಿಯಲ್ಲಿಯೇ ತಾತ್ಪರ್ಯವು. ಇಂಥ ವಾಕ್ಯಗಳು ವೇದಗಳಲ್ಲಿ ಸಾಕಷ್ಟು ಇವೆ. ಆದ್ದರಿಂದ ತತ್ತ್ವಮಸಿ, ಅಹಂ ಬ್ರಹ್ಮಾಸ್ಮಿ, ಬ್ರಹ್ಮೈವೇದಂ ವಿಶ್ವಂ, ನೇಹ ನಾನಾಸ್ತಿ ಕಿಂಚನ— ಮುಂತಾದ ವೇದಾಂತವಾಕ್ಯಗಳನ್ನೆಲ್ಲ ಕೇವಲ ಅರ್ಥವಾದ ವಾಕ್ಯಗಳು ಎನ್ನಬಹುದಲ್ಲವೆ? ಇವುಗಳು ಉಪಾಸನಾವಿಧಿಗೆ ಶೇಷವಾಗಿರುತ್ತವೆ ಎನ್ನಬಹುದಲ್ಲವೆ? ಎಂದರೆ ಉಪನಿಷತ್ ವಾಕ್ಯಗಳು ಅರ್ಥವಾದವಾಕ್ಯಗಳಲ್ಲ. ಏಕೆಂದರೆ ಆತ್ಮೈಕತ್ವವನ್ನು ಪರಮತಾತ್ಪರ್ಯದಿಂದ ತಿಳಿಸಿ ಅಷ್ಟರಿಂದಲೇ ಈ ವಾಕ್ಯಗಳು ಪರಿಸಮಾಪ್ತವಾಗುತ್ತಿವೆ. ಇವು ಕರ್ಮವಿಧಿಗೆ ಶೇಷವಾಗಲಾರವು.</p>
		<p class="shanti">॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</p>
	</section>
</body>
</html>
