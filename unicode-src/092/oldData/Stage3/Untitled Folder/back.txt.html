<?xml version="1.0"?>
<html>
  <p>ಗ್ರಂಥಕರ್ತೃಗಳನ್ನು ಕುರಿತು</p>
  <p>“ಸುರೇಶ್ವರ ಸಂವತ್ಸರ” ಕೃತಿರತ್ನದ ಲೇಖಕರಾದ ಮಹಾಮಹೋಪಾಧ್ಯಾಯ ವಿದ್ವಾನ್ ಡಾ॥ ಕೆ. ಜಿ. ಸುಬ್ರಾಯಶರ್ಮಾರವರು ಪರಮಪೂಜ್ಯ ಶ್ರೀಶ್ರೀಸಚ್ಚಿದಾನಂದೇಂದ್ರ ಸರಸ್ವತೀಸ್ವಾಮಿಗಳವರ ಅಂತೇವಾಸಿ ಸಾಕ್ಷಾತ್ ಶಿಷ್ಯರು.</p>
  <p>ಡಾ॥ ಶರ್ಮಾಜಿಯವರು ೧೯೫೯ರಿಂದ ೨೦೧೭ರ, ಇಂದಿನವರೆಗೂ ತಮ್ಮ ಜೀವನವನ್ನು ವೇದಾಂತಪ್ರಸಾರಕ್ಕಾಗಿಯೇ ಮುಡುಪಾಗಿಟ್ಟಿರುತ್ತಾರೆ. ಈವರೆಗೆ ಸಹಸ್ರಾರು ವೇದಾಂತಪ್ರವಚನಗಳನ್ನು ದೇಶವಿದೇಶಗಳಲ್ಲಿ ವಿದ್ವಾನ್ ಶರ್ಮರು ಮಾಡಿರುತ್ತಾರೆ.</p>
  <p>ಈ ವರೆಗೆ ಸುಮಾರು ೯೦ ಕೃತಿರತ್ನಗಳನ್ನು ರಚಿಸಿರುವ ಡಾ॥ ಶರ್ಮಾಜಿಯವರು ಇದೀಕ “೭೦ರ ವೀರವೇದಾಂತಿ”ಗಳಾಗಿರುತ್ತಾರೆ. ಪ್ರಕೃತ, ಈ ‘ಸುರೇಶ್ವರ ಸಂವತ್ಸರ’ಗ್ರಂಥದಲ್ಲಿ ಶ್ರೀಸುರೇಶ್ವರರ ಪಂಚಕೃತಿಗಳಿಂದ ಆರಿಸಿದ ೩೬೬ ಶ್ಲೋಕಗಳನ್ನೂ ಅರ್ಥವನ್ನೂ ಸರಳವಾಗಿ ತಿಳಿಸಿದೆ. ಈ ಗ್ರಂಥವು ಮುಮುಕ್ಷು ಜಿಜ್ಞಾಸುಗಳಿಗೆ ನಿತ್ಯಪಾರಾಯಣ ಗ್ರಂಥವಾಗಿರುತ್ತದೆ. ವಾಚಕರಿಗೆ ಸಕಲ ಸನ್ಮಂಗಳಗಳೂ ಉಂಟಾಗಲಿ.</p>
</html>
