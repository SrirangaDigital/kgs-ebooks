<?xml version="1.0"?>
<html>
  <div>
    <p>ನನ್ನ ಸದ್ಗುರುಗಳನ್ನು ಕುರಿತು</p>
    <p>ನನ್ನ ಸದ್ಗುರುಗಳೆಂದರೆ <strong>ಪರಮಪೂಜ್ಯ ಶ್ರೀಶ್ರೀಸಚ್ಚಿದಾನಂದೇಂದ್ರ ಸರಸ್ವತೀ ಮಹಾಸ್ವಾಮಿಗಳವರು</strong>. ಇವರು ಶ್ರೀಶಂಕರರ ಎಲ್ಲಾ ಸಂಸ್ಕೃತಗ್ರಂಥಗಳನ್ನು ಕಸ್ತೂರಿ ಕನ್ನಡಭಾಷೆಗೆ ಅನುವಾದಮಾಡಿ, <strong>ಕನ್ನಡಶಂಕರ</strong>ರೆಂದೇ ಪ್ರಸಿದ್ಧರಾಗಿರುತ್ತಾರೆ. ಶಾಂಕರಭಾಷ್ಯಗ್ರಂಥಗಳನ್ನೂ ಮತ್ತು ವೇದಾಂತಪ್ರಕರಣಗ್ರಂಥಗಳನ್ನೂ ತಳಸ್ಪರ್ಶಿಯಾಗಿ ಪೂರ್ಣವಾಗಿ ಅಧ್ಯಯನಮಾಡಿ, ಜೀರ್ಣಿಸಿಕೊಂಡು, ಪೂಜ್ಯ ಸದ್ಗುರುಗಳು <strong>ಅಭಿನವಶಂಕರ</strong>ರೆಂದೇ ಜನಪ್ರಿಯರಾಗಿರುತ್ತಾರೆ.</p>
    <p>ಹಾಸನಜಿಲ್ಲೆಗೆ ಸೇರಿದ <strong>ಹೊಳೆನರಸೀಪುರ</strong>ದಲ್ಲಿ <strong>ಅಧ್ಯಾತ್ಮಪ್ರಕಾಶ ಕಾರ್ಯಾಲಯ</strong> ಎಂಬ ಧಾರ್ಮಿಕಸಂಸ್ಥೆಯನ್ನು ೧೯೨೦ ರಲ್ಲಿ ಸ್ಥಾಪಿಸಿ, ಪೂಜ್ಯಸದ್ಗುರುಗಳವರು, ಈ ಸಂಸ್ಥೆಯ ಮೂಲಕ ಸುಮಾರು ಇನ್ನೂರೈವತ್ತು ಅಧ್ಯಾತ್ಮಗ್ರಂಥಗಳನ್ನು ಪ್ರಕಟಿಸಿರುತ್ತಾರೆ. ಕನ್ನಡ, ಸಂಸ್ಕೃತ, ಇಂಗ್ಲಿಷ್ ಭಾಷೆಗಳನ್ನು ಬಲ್ಲ ಸದ್ಗುರುಗಳು ಈ ಮೂರೂ ಭಾಷೆಗಳಲ್ಲಿ ವೇದಾಂತಗ್ರಂಥಗಳನ್ನು ಬರೆದಿರುತ್ತಾರೆ.</p>
    <p>ಸುಮಾರು ತೊಂಭತ್ತಾರು (೧೮೮೦ ರಿಂದ ೧೯೭೫) ವರ್ಷಗಳ ಕಾಲ ಬದುಕಿದ್ದ ಸದ್ಗುರುಗಳು ಯತಿಪುಂಗವರಾಗಿ, ವಿರಕ್ತರಾಗಿ, ವೇದಾಂತಚಿಂತನಮಗ್ನರಾಗಿ, ಬ್ರಹ್ಮನಿಷ್ಠರೂ ಜೀವನ್ಮುಕ್ತರೂ ಆಗಿದ್ದ ತಪಸ್ವಿಗಳು. ನನ್ನ ಪೂರ್ವಪುಣ್ಯದ ಫಲವಾಗಿ ನನಗೆ ಈ ಸದ್ಗುರುಗಳ ಜೊತೆಯಲ್ಲಿಯೇ ಹದಿನಾರುವರ್ಷಗಳ (೧೯೫೦ ರಿಂದ ೧೯೭೫) ಇದ್ದು, ಸದ್ಗುರುಗಳ ಅಖಂಡಸೇವೆಯನ್ನು ಮಾಡುತ್ತಾ, ಅವರಿಂದಲೇ ಅಧ್ಯಾತ್ಮವಿದ್ಯೆಯಚ ರಹಸ್ಯಗಳನ್ನೆಲ್ಲ ತಿಳಿದುಕೊಳ್ಳುವ ಸುವರ್ಣಾವಕಾಶವು ದೊರಕಿತು. ಸದ್ಗುರುಗಳ ಅನುಗ್ರಂದಿಂದಲೇ ನಾನು ಈವರೆಗೆ ಅಂದರೆ ೨೦೧೭ ರ ವರೆಗೆ ಸಹಸ್ರಾರು ವೇದಾಂತಪ್ರವಚನಗಳನ್ನು ಮಾಡಿರುತ್ತೇನೆ. ಸುಮಾರು ತೊಂಭತ್ತೆರಡು ವೇದಾಂತಗ್ರಂಥಗಳನ್ನು ಬರೆದು ಪ್ರಕಟಿಸಿರುತ್ತೇನೆ.</p>
    <p>॥ನಮೋ ನಮಃ ಸದ್ಗುರುಪಾದುಕಾಭ್ಯಾಮ್ಖ್—ಲೇಖಕ</p>
  </div>
  <div>
    <p>ಶ್ರೀಸುರೇಶ್ವರರ ಜೀವನ, ಸಾಧನೆ</p>
    <p>ಶ್ರೀಸುರೇಶ್ವರಾಚಾರ್ಯರ ಪೂರ್ವಾಶ್ರಮದ ಹೆಸರು <strong>ವಿಶ್ವರೂಪ</strong> ಅಥವಾ <strong>ಮಂಡನಮಿತ್ರ</strong> ಎಂದು. ಇವರ ತಂದೆ <strong>ಹಿಮಮಿಶ್ರ</strong>. ಮಹಾರಾಷ್ಟ್ರದ, ನರ್ಮದಾ ನದಿಯ ತೀರದ <strong>ಮಾಹಿಷ್ಮತೀ</strong> ಪಟ್ಟಣದಲ್ಲಿ ಜನಿಸಿದ ವಿಶ್ವರೂಪರು <strong>ಕುಮಾರಿಲಭಟ್ಟ</strong>ರ ಶಿಷ್ಯರು. ಹೀಗಾಗಿ ವಿಶ್ವರೂಪರು ಪೂರ್ವಮೀಮಾಂಸಾದರ್ಶನದಲ್ಲ ಮಹಾಪಂಡಿತರಾಗಿದ್ದರು. ವಿಶ್ವರೂಪರ ಧರ್ಮಪತ್ನಿ, ಉಭಯಭಾರತೀದೇವಿ. ಶ್ರತಸ್ಮಾರ್ತಕರ್ಮಗಳನ್ನು ಮಾಡಿಕೊಂಡು ಇವರು ಪೂರ್ವಮೀಮಾಂಸೆಯನ್ನು ಪ್ರಚಾರಮಾಡುತ್ತಾ ಇದ್ದರು.</p>
    <p>ಶ್ರೀಶಂಕರರಿಗೂ ವಿಶ್ವರೂಪರಿಗೂ ಶಾಸ್ತ್ರಾರ್ಥನಿರ್ಣಯ ವಿಷಯದಲ್ಲಿ ಚರ್ಚೆಯು ನಡೆಯಿತು. ಆತ್ಮಜ್ಞಾನವೇ ವೇದಗಳಿಗೆ ತಾತ್ಪರ್ಯವೆಂಬುದನ್ನು ಶ್ರೀಶಂಕರರು ಮಂಡನೆಮಾಡದಾಗ, ವಿಶ್ವರೂಪರು ಅದನ್ನು ಒಪ್ಪಿಕೊಂಡರು. ಅದಕ್ಕೆ ಉಭಯಭಾರತೀದೇವಿಯೂ ಸಮ್ಮತಿಸಿದಳು. ಶಂಕರರಿಂದಸೋಲಿಸಲ್ಪಟ್ಟ ವಿಶ್ವರೂಪರು, ಶ್ರೀಶಂಕರರಿಂದಲೇ ಸಂನ್ಯಾಸದೀಕ್ಷೆಯನ್ನು ಸ್ವೀಕರಿಸಿ, ಅನಂತರ <strong>ಸುರೇಶ್ವರಾಚಾರ್ಯ</strong>ರಾಗಿಬಿಟ್ಟರು.</p>
    <p>ಶ್ರೀಶಂಕರರ ಪ್ರಥಮಶಿಷ್ಯರಾದ ಶ್ರೀಸುರೇಶ್ವರಾಚಾರ್ಯರವರು ಶ್ರೀಶಂಕರರಿಗೆ ಅಚ್ಚುಮೆಚ್ಚಿನ ಶಿಷ್ಯರಾಗಿಬಿಟ್ಟರು. ಭಾರತದೇಶದ ಶ್ರೀದಕ್ಷಿಣಾಮ್ನಾಯ ಶ್ರೀಶೃಂಗೇರಿಶಾರದಾಪೀಠಕ್ಕೆ ಶ್ರೀಸುರೇಶ್ವರರನ್ನು ಶ್ರೀಶಂಕರರು ಪ್ರಥಮ ಜಗದ್ಗುರುಗಳನ್ನಾಗಿ ಪ್ರತಿಷ್ಠೆಮಾಡಿದರು. ಶುಕ್ಲಯಜುರ್ವೇದದ ಕಾಣ್ವಶಾಖೆಯವರಾದ ಶ್ರೀಸುರೇಶ್ವರರು ಸರ್ವಜ್ಞಸದೃಶರಾದ ಯತಿಪುಂಗವರಾಗಿ ಶ್ರೀಶೃಂಗೇರಿ ಶಂಕರಮಠದ ಪ್ರಥಮಜಗದ್ಗುರುಗಳಾಗಿ ಮೆರೆದ ತಪೋಮೂರ್ತಿಗಳು.</p>
    <p>ಗುರುವನ್ನು ಮಿಂಚಿದ ಶಿಷ್ಯರಾದ ಶ್ರೀಸುರೇಶ್ವರಾಚಾರ್ಯರು <strong>ನೈಷ್ಕರ್ಮಸಿದ್ಧಿ</strong>, <strong>ಬೃಹದಾರಣ್ಯಕಭಾಷ್ಯವಾರ್ತಿಕ</strong>, <strong>ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕ</strong>, <strong>ಮಾನಸೋಲ್ಲಾಸ</strong>, <strong>ಪಂಚೀಕರಣವಾರ್ತಿಕ</strong>ವೇ ಮುಂತಾದ ಗ್ರಂಥಗಳನ್ನು ರಚಿಸಿರುತ್ತಾರೆ. “<strong>ಬ್ರಹ್ಮಜ್ಞಾನದಿಂದಲೇ ಮುಕ್ತಿಯು</strong>” ಎಂಬುದನ್ನು ಶ್ರೀಸುರೇಶ್ವರರು ಧೈರ್ಯವಾಗಿ ಪ್ರತಿಪಾದಿಸಿರುತ್ತಾರೆ.</p>
  </div>
  <div>
    <p>ಲೇಖಕನ ಕೃತಜ್ಞತೆಗಳು</p>
    <p>ನನಗೆ ಈ ಪವಿತ್ರಮಾನವಶರೀರವನ್ನು ಕೊಟ್ಟು, ನನ್ನನ್ನು ಸದ್ಗುರುಸೇವೆಗಾಗಿ ಎಳೆಯ ವಯಸ್ಸಿನಲ್ಲಿಯೇ ಗುರುಕುಲಕ್ಕೆ ಸಮರ್ಪಿಸಿದ ನನ್ನ <strong>ಮಾತಾಪಿತೃಗಳಿಗೆ</strong>.</p>
    <p>ನನ್ನನ್ನು ಹದಿನಾರು ಸಂವತ್ಸರಗಳ ಕಾಲ ತಮ್ಮ ಜೊತೆಯಲ್ಲಿಯೇ ಇಟ್ಟುಕೊಂಡು ತಮ್ಮ ತಪಸ್ಸನ್ನೆಲ್ಲ ನನಗೆ ಪ್ರೀತಿಯಿಂದ ಧಾರೆಯೆರೆದಿರುವ ನನ್ನ <strong>ಸದ್ಗುರುಗಳಿಗೆ</strong>.</p>
    <p>ಗ್ರಂಥದ ಪ್ರೂಫ್ ಹಾಳೆಗಳನ್ನು ಒಮ್ಮೆ ಓದಿ ಮುದ್ರಣದೋಷಗಳನ್ನು ಸರಿಪಡಿಸಿ ಸಹಕರಿಸಿರುವ <strong>ಪ್ರೊ. ಟಿ. ಅಶ್ವತ್ಥನಾರಾಯಣರಾವ್</strong>, <strong>ಎಸ್. ಆರ್. ಅನಂತಮೂರ್ತಿ</strong>, <strong>ಸಿ. ಎ. ಸಂಜೀವಮೂರ್ತಿ</strong>, <strong>ಟಿ. ನಾಗರಾಜ್</strong>, <strong>ಟಿ. ರಾಮಕೃಷ್ಣ</strong>, <strong>ಶಾರದಾ ಕೆ. ಸುಬ್ಬರಾಜು</strong>,<strong>ಕೆ. ಗೀತಾರಾಣಿ</strong>—<strong>ಇವರುಗಳಿಗೆ</strong></p>
    <p>ಗ್ರಂಥದ ಸಂಪೂರ್ಣ ಖರ್ಚನ್ನು ಸದ್ಗುರುಭಕ್ತಿಯಿಂದ “<strong>ಶ್ರೀಕೃಷ್ಣಾರ್ಪಣಮಸ್ತು</strong>” ಎಂದು ಕೊಟ್ಟಿರುವ ಆತ್ಮೀಯ ಸನ್ಮಿತ್ರರಾದ ಶ್ರೀ <strong>ಸಿ. ಎ. ಸಂಜೀವಮೂರ್ತಿಗಳವರಿಗೆ</strong></p>
    <p>ನನಗೆ ಗ್ರಂಥಲೇಖನಕಾರ್ಯದಲ್ಲಿ ಯಾವಾಗಲೂ ಪ್ರೋತ್ಸಾಹಿಸುತ್ತಾ, ನನಗೆ ಸಂಪೂರ್ಣ ಸಹಕಾರ ಕೊಡುತ್ತಿರುವ ನನ್ನ ಕುಟುಂಬಲಕ್ಷಿಢ್© ಹಾಗೂ ಧರ್ಮಪತ್ನಿಯಾದ <strong>ಚಿ॥ಸೌ॥ಹ॥ಕುಂ॥ಶೋ॥ ರಾಜೇಶ್ವರೀಶರ್ಮಾಳಿಗೆ</strong></p>
    <p>ಗ್ರಂಥವನ್ನು ರಚಿಸುವಂತೆ ನನಗೆ ಯಾವಾಗಲೂ ಉತ್ಸಾಹವನ್ನೂ ಪ್ರೇರಣೆಯನ್ನೂ ಕೊಡುತ್ತಿರುವ <strong>ಭಾಷ್ಯಪ್ರವಚನಶ್ರೋತೃಗಳಿಗೆ</strong>.</p>
    <p>ನನಗೆ ಬರೆಯುವ ಶಕ್ತಿಯನ್ನೂ ಉತ್ಸಾಹವನ್ನೂ ಅನುಗ್ರಹಿಸುತ್ತಿರುವ ಸರ್ವಾಂತರ್ಯಾಮಿಯಾದ ಪ್ರತ್ಯಗಾತ್ಮನಾದ <strong>ಪರಮೇಶ್ವರಿಗೆ</strong>.</p>
    <p>ನನ್ನ <strong>ಆನಂದಗ್ರಂಥಮಾಲೆ</strong>ಯ ಗ್ರಂಥಗಳನ್ನೆಲ್ಲ ಅಚ್ಚುಕಟ್ಟಾಗಿ ಸರ್ವಾಂಗಸುಂದರವಾಗಿ ಮುದ್ರಿಸಿಕೊಡುತ್ತಿರುವ <strong>ಶ್ರೀ ನಿತ್ಯಾನಂದ ಪ್ರಿಂಟರ್ಸ್</strong>ನ <strong>ಶ್ರೀ ಬಿ. ಎನ್. ನಟರಾಜ್ ಅವರಿಗೆ</strong></p>
    <p>ನನ್ನ ಗ್ರಂಥಗಳನ್ನೆಲ್ಲ ಓದಿ, ಪ್ರಚಾರಮಾಡುತ್ತಿರುವ, ನನಗೆ ಬರೆಯುವಂತೆ ಪ್ರೋತ್ಸಾಹಿಸುತ್ತಿರುವ ಪ್ರೀತಿಯ <strong>ವಾಚಕರುಗಳಿಗೆಲ್ಲ</strong></p>
    <p>ನನ್ನ ಪ್ರೀತಿಯ ಕೃತಜ್ಞತೆಗಳು.</p>
    <p>—ಲೇಖಕ</p>
  </div>
  <div>
    <p>ನನ್ನ ಪೂಜ್ಯಮಾತಾಪಿತೃಗಳು</p>
    <p>ನನಗೆ ಈ ಪವಿತ್ರವಾದ ಹಾಗೂ ದುರ್ಲಭವಾದ ಮಾನವಜನ್ಮವನ್ನು ಕೊಟಟ್ಟಿರುವ ನನ್ನ ಪೂಜ್ಯಮಾತಾಪಿತೃಗಳ ಹೆಸರು, <strong>ಶ್ರೀಮತಿ ಸೀತಾಲಲಕ್ಷಢ್ಮ್ಮ</strong> ಮತ್ತು <strong>ಶ್ರೀ ಕೆ. ಎನ್. ಗುಂಡಪ್ಪನವರು</strong>. ಮಂಡ್ಯಜಿಲ್ಲೆಯ ಕೆ. ಆಕ್. ಪೇಟೆ ತಾಲ್ಲೂಕಿನ <strong>ಕಿಕ್ಕೇರಿ</strong> ಗ್ರಾಮವಾಸಿಗಳಾದ ನನ್ನ ಪೂಜ್ಯಮಾತೂಪಿತೃಗಳು ಸದಾಚಾರಸಸಂಪನ್ನರೂ ಪರಮದೈವಭಕ್ತರೂ ಆದ ಆದರ್ಶಪುಣ್ಯದಂಪಪತಿಗಳು.</p>
    <p>ನನ್ನ ಪೂಜ್ಯ ತಂದೆಯವರು ಶ್ರೀರಾಮನ ಆರಾಧಕರಾಗಿದ್ದು ಯಾವಾಗೂ <strong>ಶ್ರೀರಾಮ್ ಜಯರಾಮ್ ಜೈ ಜೈ ರಾಮ್</strong> ಎಂಬ ಶ್ರೀರಾಮನ ತ್ರಯೋದಶಶಾಕ್ಷರೀ ತಾರಕಮಂತ್ರವನ್ನು ಜಪಿಸುತ್ತಲೇ ಇದ್ದ ಮಹಾತ್ಮರು. ಜಪ, ತಪ, ಪೂಜಾ, ಭಜನೆ, ಉಪವಾಸಾದಿ ವ್ರತನಿಷ್ಠರಾಗಗಿದ್ದ ನನ್ನ ಪೂಜ್ಯ ತಂದೆಯವರ ಜೀವನವು ಅತ್ಯಂತ ಪರಿಶುದ್ಧವೂ ಸದಾಚಾರಸಂಪನ್ನವೂ ಆಗಿತ್ತು. ಹೊಳೆನರಸೀಪುರದ ಅಧ್ಯಾತ್ಮಪ್ರಕಾಶ ಕಾರ್ಯಾಲಯದಲ್ಲಿ ನಡೆಯುತ್ತದ್ದ ವಿಶೇಷ ಅನುಷ್ಠಾನಗಳಿಗೆಲ್ಲ ನನ್ನ ಪೂಜ್ಯ ತಂದೆಯವರು ಕಿಕ್ಕೇರಿಯಿಂದ ತಪ್ಪದೇ ಬರುತ್ತಿದ್ದರು. ಪರಮಪೂಜ್ಯ ಸದ್ಗುರುಗಳಾದ <strong>ಶ್ರೀಶ್ರೀಸಚ್ಚಿದಾನಂದೇಂದ್ರ ಸರಸ್ವತೀ ಮಹಾಸ್ವಾಮಿಗಳವರಲ್ಲಿ</strong> ನನ್ನ ಪೂಜ್ಯ ತಂದೆಯವರಿಗೆ ಅನನ್ಯಭಕ್ತಿಯೂ ಅನನ್ಯ ನಿಷ್ಠೆಯೂ ಸೇವಾತತ್ಪರತೆಯೂ ಇತ್ತು. ಪೂಜ್ಯ ಸದ್ಗುರುಗಇಳಗಂತೂ ‘<strong>ಕಿಕ್ಕೇರಿ ಗುಂಡಪ್ಪನವರು</strong>’ ಎಂದರೆ ತುಂಬಾ ತುಂಬಾ ವಾತ್ಸಲ್ಯವೂ ಇತ್ತು.</p>
    <p>ಹೀಗಾಗಿ ನಮ್ಮ ಪೂಜ್ಯ ಪಿತೃವರ್ಯರು ಚಿಕ್ಕ ಬಾಲಕನಾದ ನನ್ನನ್ನು ಸಂಪೂರ್ಣಸೇವೆಗಾಗಿ ಸದ್ಗುರುಗಳಿಗೆ ಭಕ್ತಿಯಿಂದ ಸಮರ್ಪಿಸಿಬಿಟ್ಟರು. ನನ್ನನ್ನು ಸದ್ಗುರುಗಳು ಅಷ್ಟೇ ಪ್ರೇಮದಿಂದ ಸ್ವೀಕರಿಸಿಯೂ ಬಿಟ್ಟರು. ಹೀಗೆ, ಆ ಹಳ್ಳಿಯ ಹುಡುಗನಾಗಿದ್ದ ನಾನು ಸದ್ಗುರುಕೃಪೆಯಿಂದ ಈಗ ವೇದಾಂತಪ್ರವಚನಗಳನ್ನು ಮಾಡುತ್ತಾ, ವೇದಾಂತಗ್ರಂಥಗಳನ್ನು ರಚಿಸುತ್ತಾ ವೇದಾಂತಮಗ್ನನಾಗಿ ಸದಾ ಆನಂದವಾಗಿರುತ್ತೇನೆ.</p>
    <p>॥ಮಾತಾಪಿತೃಭ್ಯಾಂ ನಮೋ ನಮಃಖ್</p>
  </div>
</html>
