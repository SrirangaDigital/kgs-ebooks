
ಜನವರಿ <span class="en">2.</span>

<p class="text-center"><strong>




 
 
 
 
 
 
 
 
 <p class="text-center">॥ಓಂ ಕಾಮಾದಿದೋಷರಹಿತಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಕಾಮಾದೀನಾಮನಾತ್ಮ ತ್ವವಿದಂ ಧೀರಂ ನಿರಂಜನಮ್।<br/>ಇಚ್ಛಾದ್ವೇಷಾದಿದೂರಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೭</strong></p>
 <p><strong><span class="en">7.</span></strong> ಇಚ್ಛಾದಿಗಳೂ ಆತ್ಮಧರ್ಮಗಳಲ್ಲ</p>
 <p>ಇಚ್ಛಾದ್ವೇಷಾದಿರಪ್ಯೇವಂ ನಾತ್ಮನೋ ಧರ್ಮ ಇಷ್ಯತಾಮ್।<br/>ಕಾಮಃ ಸಂಕಲ್ಪ ಇತ್ಯೇವಂ ಮನೋಧರ್ಮತ್ವಸಂಶ್ರಯಾತ್॥</p>
 <p>ಸಂಬಂಧವಾರ್ತಿಕಂ ೧೫೩</p>
 <p><strong>ಅನ್ವಯಾರ್ಥ :ಏವಂ</strong> = ಕರ್ತೃತ್ವಾದಿಗಳಂತೆಯೇ, <strong>ಇಚ್ಛಾದ್ವೇಷಾದಿಃ ಅಪಿ</strong> = ಇಚ್ಛಾ, ದ್ವೇಷ ಮುಂತಾದವುಗಳೂ ಕೂಡ, <strong>ಆತ್ಮನಃ</strong> = ಆತ್ಮನ, <strong>ಧರ್ಮಃ</strong> = ಧರ್ಮವು, <strong>ನ ಇಷ್ಯತಾಮ್</strong> = ಆಗ ಲಾರವು. ಏಕೆಂದರೆ, <strong>ಕಾಮಃ ಸಂಕಲ್ಪಃ</strong> = ಕಾಮ ಸಂಕಲ್ಪ , <strong>ಇತ್ಯೇವಂ</strong> = ಇವೆಲ್ಲವೂ, <strong>ಮನೋಧರ್ಮತ್ವಸಂಶ್ರಯಾತ್</strong> = ಮನಸ್ಸಿನ ಧರ್ಮಗಳೇ ಎಂದು ಶ್ರುತಿಯಲ್ಲಿ ಹೇಳಿರುವುದರಿಂದ.</p>
 <p><strong>ಭಾವಾರ್ಥ :</strong> ಕರ್ತೃತ್ವ ಭೋಕ್ತೃತ್ವಗಳು ಆತ್ಮನ ಧರ್ಮಗಳಲ್ಲ. ಹೀಗೆಯೇ ಇಚ್ಛಾ, ದ್ವೇಷ, ಸುಖ, ದುಃಖಾದಿಗಳೂ ಆತ್ಮನ ಧರ್ಮಗಳಲ್ಲ. ಏಕೆಂದರೆ ಶ್ರುತಿಯಲ್ಲಿ <strong>ಕಾಮಃ ಸಂಕಲ್ಪೋ ವಿಚಿಕಿತ್ಸಾಶ್ರದ್ಧಾ....ಇತ್ಯೇತತ್ ಸರ್ವಂ ಮನ ಏವ</strong>—ಎಂದು ಹೇಳಿದೆ. </p>
 <p><strong>ವಿವರಣೆ :</strong> ಜನ್ಮಮರಣಗಳು ದೇಹದ ಧರ್ಮಗಳಾಗಿರುವಂತೆ, ಹಸಿವು ಬಾಯಾರಿಕೆಗಳು ಪ್ರಾಣದ ಧರ್ಮವಾಗಿರುವಂತೆ, ಶೋಕಮೋಹಗಳು ಮನಸ್ಸಿನ ಧರ್ಮವಾಗಿರುವಂತೆ, ಕಾಮ ಸಂಕಲ್ಪಾದಿಗಳೂ ಮನಸ್ಸಿನ ಧರ್ಮಗಳೇ ಹೊರತು ಆತ್ಮನ ಧರ್ಮಗಳಲ್ಲ; ಏಕೆಂದರೆ ಹಾಗೆಂದು ಶ್ರುತಿಯಲ್ಲಿ ಹೇಳಿದೆ. ಆತ್ಮನು ಅಂತಃಕರಣದ ಎಲ್ಲ ಧರ್ಮಗಳಿಗೂ ಸಾಕ್ಷಿಯಾಗಿ, ನಿರ್ವಿಕಾರನಾಗಿರುವ ಚಿನ್ಮಾತ್ರಸ್ವರೂಪನಾಗಿರುತ್ತಾನೆ. ಅವಿದ್ಯೆಯಿಂದಲೇ ಅಂತಃಕರಣದ ಧರ್ಮಗಳನ್ನು ಆತ್ಮನ ಮೇಲೆ ಆರೋಪಿಸಿಕೊಂಡಿರುತ್ತೇವೆ. ಆತ್ಮನು ಮನಸ್ಸಿಗೂ ಮನಸ್ಸಾಗಿದ್ದಾನೆಂದು, ‘<strong>ಮನಸೋ ಮನಃ</strong>’ ಎಂದು ಕೇನೋಪನಿಷತ್ತು ಸಾರುತ್ತಿದೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ನಿಶ್ಚಿತವಿಜ್ಞಾನಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಆತ್ಮಜ್ಞಾನೇ ತು ಹ್ಯುತ್ಪನ್ನೇ ಸ್ವಪ್ನತುಲ್ಯಮಿದಂ ಜಗತ್।<br/>ಸಮುತ್ಪನ್ನಾತ್ಮವಿಜ್ಞಾನಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೮</strong></p>
 <p><strong><span class="en">8.</span></strong> ಆತ್ಮಜ್ಞಾನದ ಶಕ್ತಿ</p>
 <p>ನಿದ್ರಯಾ ದರ್ಶಿತಾನರ್ಥಾನ್ ನ ಪಶ್ಯತಿ ಯಥೋತ್ಥಿತಃ।<br/>ಸಮ್ಯಗ್ಜ್ಞಾನೋದಯಾದೂರ್ಧ್ವಂ ತಥಾ ವಿಶ್ವಂ ನ ಪಶ್ಯತಿ॥</p>
 <p>ಮಾನಸೋಲ್ಲಾಸ ೧-೧೨</p>
 <p><strong>ಅನ್ವಯಾರ್ಥ :ಯಥಾ</strong> = ಹೇಗೆ, <strong>ನಿದ್ರಯಾ</strong> = ಕನಸಿನಿಂದ, <strong>ದರ್ಶಿತಾನ್</strong> = ತೋರಿಸಲ್ಪಟ್ಟ, <strong>ಅರ್ಥಾನ್</strong> = ವಸ್ತುಗಳನ್ನು, <strong>ಉತ್ಥಿತಃ</strong> = ಎಚ್ಚರಗೊಂಡವನು, <strong>ನ ಪಶ್ಯತಿ</strong> = ಕಾಣುವುದಿಲ್ಲವೋ, <strong>ತಥಾ</strong> = ಹಾಗೆಯೇ, <strong>ಸಮ್ಯಕ್ಜ್ಞಾನೋದಯಾತ್ ಊಧರ್್ವಂ</strong> = ಸಮ್ಯಕ್ ಜ್ಞಾನೋದಯವಾದ ಮೇಲೆ, <strong>ವಿಶ್ವಂ</strong> = ಈ ಪ್ರಪಂಚವನ್ನು, <strong>ನ ಪಶ್ಯತಿ</strong> = ಬ್ರಹ್ಮಜ್ಞಾನಿಯು ತನಗಿಂತ ಭಿನ್ನವಾಗಿ ಹಾಗೂ ಸತ್ಯವಾಗಿ ಕಾಣುವುದಿಲ್ಲ.</p>
 <p><strong>ಭಾವಾರ್ಥ :</strong> ಕನಸಿನಲ್ಲಿ ಪ್ರಪಂಚವು ಸತ್ಯವಾಗಿ ತೋರುತ್ತಿತ್ತು, ದಿಟ; ಆದರೆ ಎಚ್ಚೆತ್ತಕೂಡಲೇ ಆ ಪದಾರ್ಥಗಳಾವುವೂ ಸತ್ಯವಾಗಿರಲಾರವು. ಅಲ್ಲವೆ? ಅದರಂತೆ ಜ್ಞಾನೋದಯವಾದಕೂಡಲೇ ಈ ಎಚ್ಚರವೂ ಸತ್ಯವಲ್ಲವೆಂದು ತಿಳಿಯುತ್ತದೆ.</p>
 <p><strong>ವಿವರಣೆ :</strong> ಈ ಎಚ್ಚರದ ಪದಾರ್ಥಗಳೂ ತನ್ನಲ್ಲಿಯೇ ಕಲ್ಪಿತವಾಗಿ ತೋರುತ್ತಿವೆಯೇ ಹೊರತು ಪರಮಾರ್ಥವಲ್ಲ. ಅಜ್ಞಾನದಿಂದಲೇ ಈ ಪ್ರಪಂಚವು ತನಗಿಂತ ಭಿನ್ನವಾಗಿರುವಂತೆಯೂ, ಸತ್ಯವಾಗಿರುವಂತೆಯೂ ತೋರುತ್ತಿದೆ. ಆದರೆ, ಈ ಎಚ್ಚರದಿಂದ ಎಚ್ಚೆತ್ತು ಜ್ಞಾನೋದಯವಾದಕೂಡಲೇ ಈ ರಹಸ್ಯವು ಚೆನ್ನಾಗಿ ಅರ್ಥವಾಗುತ್ತದೆ. ಕನಸಿನಲ್ಲಿ ಸತ್ಯವಾಗಿ ತೋರುತ್ತಿದ್ದ ವಸ್ತುಗಳೆಲ್ಲವೂ ಎಚ್ಚರವಾದಕೂಡಲೇ ಸುಳ್ಳಾಗಿಬಿಡುವಂತೆ. ಅಜ್ಞಾನದಿಂದಲೇ ಈ ಎಚ್ಚರಕ್ಕೆ ಸತ್ಯತ್ವ ಬುದ್ಧಿಯು ಬಂದಿರುತ್ತದೆ. ಆತ್ಮಜ್ಞಾನದಿಂದ ಈ ಅಜ್ಞಾನವು ಬಾಧಿತ ವಾದೊಡನೆ ಎಚ್ಚರದ ಸತ್ಯತ್ವವೂ ಸಹಜವಾಗಿ ಬಾಧಿತವಾಗಿಬಿಡುತ್ತದೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಅಕಾಮಹತಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಜ್ಞಾನಮೇವ ಫಲಪ್ರಾಪ್ತಿಃ ಜ್ಞಾನಾದ್ ಭಿನ್ನಂ ನ ವಿದ್ಯತೇ।<br/>ಜ್ಞಾನತತ್ಕಾರ್ಯತತ್ತ್ವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೯</strong></p>
 <p><strong><span class="en">9.</span></strong> ಅಕಾಮಹತತ್ವವೇ ಮುಕ್ತಿ</p>
 <p>ವಿದ್ವತ್ತಾವ್ಯತಿರೇಕೇಣ ಫಲಂ ಭಿನ್ನಂ ನ ವಿದ್ಯತೇ।<br/>ಅಕಾಮಹತತಾಯಾಸ್ತು ಪರಾನಂದೋ ನ ಭಿದ್ಯತೇ॥</p>
 <p>ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೫೪೩</p>
 <p><strong>ಅನ್ವಯಾರ್ಥ :ಯಥಾ</strong> = ಹೇಗೆ, <strong>ವಿದ್ವತ್ತಾವ್ಯತಿರೇಕೇಣ</strong> = ಬ್ರಹ್ಮವನ್ನು ತಿಳಿಯುವುದಕ್ಕಿಂತ ಬೇರೆಯಾಗಿ, <strong>ಫಲಂ</strong> = ಬ್ರಹ್ಮಪ್ರಾಪ್ತಿರೂಪವಾದ ಫಲವು, <strong>ಭಿನ್ನಂ</strong> = ಭಿನ್ನವಾಗಿ, <strong>ನ ವಿದ್ಯತೇ</strong> = ಇರುವುದಿಲ್ಲವೋ ಹಾಗೆಯೇ, <strong>ಅಕಾಮಹತತಾಯಾಃ</strong> = ಅಕಾಮಹತತ್ವಕ್ಕಿಂತ ಭಿನ್ನವಾಗಿ, <strong>ಪರಾನಂದಃ</strong> = ಮೋಕ್ಷಾನಂದವೆಂಬುದು, <strong>ತು </strong>= ಆದರೋ, <strong>ನ ಭಿದ್ಯತೇ</strong> = ಬೇರೆಯಾಗಿರುವುದಿಲ್ಲ.</p>
 <p><strong>ಭಾವಾರ್ಥ :</strong> ಬ್ರಹ್ಮಜ್ಞಾನವೇ ಬ್ರಹ್ಮಪ್ರಾಪ್ತಿಯು. ಎರಡೂ ಭಿನ್ನ ಭಿನ್ನ ಕ್ರಿಯೆಗಳಲ್ಲ , ಎರಡೂ ಒಂದೇ. ಹಾಗೆಯೇ ಅಕಾಮಹತತ್ವವೂ ಮೋಕ್ಷವೂ ಒಂದೇ.</p>
 <p><strong>ವಿವರಣೆ :</strong> ಪರಬ್ರಹ್ಮಜ್ಞಾನದಿಂದ ಪರಬ್ರಹ್ಮಪ್ರಾಪ್ತಿಯಾಗುತ್ತದೆ —ಎಂದು <strong>ಬ್ರಹ್ಮವಿತ್ಆಪ್ನೋತಿ ಪರಂ</strong>—ಶ್ರುತಿಯು ಸಾರುತ್ತಿದೆ. ಇದರಿಂದ ಬ್ರಹ್ಮಜ್ಞಾನವೇ ಬೇರೆ, ಬ್ರಹ್ಮಪ್ರಾಪ್ತಿಯೇ ಬೇರೆ ಎಂದು ತೋರುತ್ತದೆ. ಆದರೆ ಇದು ಸರಿಯಲ್ಲ. ಬ್ರಹ್ಮಜ್ಞಾನಕ್ಕೇ ಮತ್ತೊಂದು ಹೆಸರು ಬ್ರಹ್ಮಪ್ರಾಪ್ತಿ ಎಂದು. ಬ್ರಹ್ಮಜ್ಞಾನವಾಯಿತೆಂದರೇ ಬ್ರಹ್ಮಪ್ರಾಪ್ತಿಯಾಯಿತು ಎಂದರ್ಥ. ಹೀಗೆಯೇ ಅಕಾಮಹತತ್ವವೆಂದರೂ ಮುಕ್ತಿಎಂದರೂ ಒಂದೇ. ಅಕಾಮತ್ವವೇ ಮೋಕ್ಷಾನಂದದ ಸ್ವರೂಪವು. ಮೋಕ್ಷಸ್ವರೂಪದಲ್ಲಿ ಯಾವ ಕಾಮಗಳೂ ಇರಲಾರವಷ್ಟೆ? <strong>ಆಪ್ತಕಾಮಃಆತ್ಮಕಾಮಃ ಅಕಾಮೋ ಭವತಿ</strong> ಎಂದು ಶ್ರುತಿಯು ಸಾರುತ್ತಿದೆ. ಆಪ್ತಕಾಮನೇ ಆತ್ಮಕಾಮನು, ಆತ್ಮಕಾಮನೇ ಅಕಾಮನೂ ಆಗಿಬಿಡುತ್ತಾನೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಮಹಾಮೋಹವಿದೂರಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಅವಿದ್ಯಾಮೋಹರಹಿತಂ ಮೋಹಧ್ವಾಂತನಿವರ್ತಕಮ್।<br/>ಬ್ರಹ್ಮವಿದ್ಯಾಪ್ರಭಾನಿಷ್ಠಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೧೦</strong></p>
 <p><strong><span class="en">10.</span></strong> ಮಹಾಮೋಹದ ಫಲವಿದು</p>
 <p>ಏವಮೇವ ಮಹಾಮೋಹಸಂವೀತಧಿಷಣಃ ಪುಮಾನ್।<br/>ಬ್ರಹ್ಮೈವಾಪಿ ಸ್ವತೋ ಮೋಹಾತ್ ನ ತತ್ ಸಂಭಾವಯತ್ಯಪಿ॥</p>
 <p>ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೧೧೬೬</p>
 <p><strong>ಅನ್ವಯಾರ್ಥ :ಏವಮೇವ</strong> = ದಶಮದೃಷ್ಟಾಂತದಂತೆಯೇ, <strong>ಮಹಾಮೋಹಸಂವೀತಧಿಷಣಃ</strong> = ದೊಡ್ಡದಾಗಿರುವ ಅಜ್ಞಾನದಿಂದ ಮುಚ್ಚಲ್ಪಟ್ಟಿರುವ ವಿವೇಕಜ್ಞಾನವುಳ್ಳವನಾದ, <strong>ಪುಮಾನ್</strong> = ಮಾನವನು, <strong>ಸ್ವತಃ</strong> = ತಾನು, <strong>ಬ್ರಹ್ಮೈವ ಅಪಿ</strong> = ಬ್ರಹ್ಮವೇ ಆಗಿದ್ದರೂ, <strong>ಮೋಹಾತ್</strong> = ಮೋಹದಿಂದ, <strong>ತತ್</strong> = ಆ ತನ್ನ ಸ್ವರೂಪವನ್ನು, <strong>ನ ಸಂಭಾವಯತಿ ಅಪಿ</strong> = ಊಹಿಸಿಕೊಳ್ಳಲೂ ಸಾಧ್ಯವಾಗದಂತಾಗಿದೆ.</p>
 <p><strong>ಭಾವಾರ್ಥ :</strong> ತಾನೇ ಹತ್ತನೆಯವನಾಗಿದ್ದರೂ ಅದನ್ನು ತಾನು ತಿಳಿಯದವನಾಗಿರುತ್ತಾನಲ್ಲವೇ? ಅದರಂತೆ ತಾನೇ ಬ್ರಹ್ಮ ಸ್ವರೂಪನಾಗಿದ್ದರೂ, ಭ್ರಾಂತಿಜ್ಞಾನದಿಂದ ಅದನ್ನು ತಿಳಿಯಲಾರದೆ ಅದನ್ನು ಊಹಿಸಿಕೊಳ್ಳಲೂ ಅಸಮರ್ಥನಾಗಿರುತ್ತಾನೆ.</p>
 <p><strong>ವಿವರಣೆ :</strong> ತಾನೇನೂ ಹೊಸದಾಗಿ ಬ್ರಹ್ಮವಾಗಬೇಕಾಗಿಲ್ಲ , ಹೊಸದಾಗಿ ಬ್ರಹ್ಮವಾಗುವುದೂ ಇಲ್ಲ. ಇವನ ಪರಮಾರ್ಥಸ್ವರೂ ಪವೇ ಬ್ರಹ್ಮವಾಗಿದೆ. ಇದನ್ನೇ ಶ್ರುತಿಯು ಇವನಿಗೆ ‘<strong>ತತ್ತ್ವಮಸಿ</strong>’ ಎಂದು ಉಪದೇಶಿಸುತ್ತಿದೆ. ಶ್ರುತಿಯು ‘ನೀನು ಬ್ರಹ್ಮವಾಗಿದ್ದೀಯೆ’ ಎಂದು ಹೇಳುತ್ತಿದೆಯೇ ಹೊರತು ‘ನೀನು ಆಮೇಲೆ ಬ್ರಹ್ಮವಾಗುವೆ’ ಎಂದು ಹೇಳುತ್ತಿಲ್ಲ ; ಏನೋ ಸಾಧನಗಳನ್ನು ಮಾಡಿಕೊಂಡು ತುಂಬಾ ಕಷ್ಟಪಟ್ಟು ನೀನು ಬ್ರಹ್ಮ ತ್ವವನ್ನು ಸಂಪಾದಿಸಿಕೊಳ್ಳಬೇಕಾಗಿಲ್ಲ ಎಂದು ಹೇಳುತ್ತಿದೆ. ಆದರೂ ಈ ದೇಹಾದಿಗಳ ಅಧ್ಯಾಸದ ಪ್ರಭಾವದಿಂದ ಇದನ್ನು ಅರಿಯಲು ಸಾಧ್ಯವಾಗುತ್ತಿಲ್ಲ ಎಂದಿಷ್ಟೇ ಅಲ್ಲ, ಅದನ್ನು ಊಹೆಮಾಡಿಕೊಳ್ಳಲೂ ಸಾಧ್ಯವಿಲ್ಲ. ಅಬ್ಬಾ! ಮೋಹದ ಪ್ರಭಾವವು ಎಂಥಹುದು!</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಶುದ್ಧಬ್ರಹ್ಮನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಅಹೇಯಮನುಪಾದೇಯಂ ಪರಂ ಬ್ರಹ್ಮ ನಿರಂಜನಮ್।<br/>ಹಾನೋಪಾದಾನನಿರ್ಮುಕ್ತಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೧೧</strong></p>
 <p><strong><span class="en">11.</span></strong> ಆತ್ಮನು ಈ ಎರಡೂ ಅಲ್ಲ</p>
 <p>ಹಾನೋಪಾದಾನಹೀನೋಽಯಂ ತತ್ಸಾಕ್ಷಿತ್ವಾತ್ ಸ್ವತೋ ಧ್ರುವಃ।<br/>ದ್ರಷ್ಟಾ್ರದಿಸಾಕ್ಷಿತಾಪ್ಯಸ್ಯ ತತ್ ಕಾರಣಸಮಾಶ್ರಯಾತ್॥</p>
 <p>ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೬೫೧</p>
 <p><strong>ಅನ್ವಯಾರ್ಥ :ಅಯಂ</strong> = ಈ ಆತ್ಮನು, <strong>ಹಾನೋಪಾದಾನಹೀನಃ</strong> = ಹಾನ ಮತ್ತು ಉಪಾದಾನರಹಿತನು. <strong>ತತ್ಸಾಕ್ಷಿತ್ವಾತ್</strong> = ಹಾನೋಪಾದಾನಗಳಿಗೂ ಸಾಕ್ಷಿಯಾದ್ದರಿಂದ, <strong>ಸ್ವತಃ</strong> = ಆತ್ಮನು ತಾನು, <strong>ಧ್ರುವಃ</strong> = ನಿತ್ಯನಾಗಿರುತ್ತಾನೆ. <strong>ಅಸ್ಯ</strong> = ಇವನಿಗೆ, <strong>ದ್ರಷ್ಟಾ್ರದಿಸಾಕ್ಷಿತಾ ಅಪಿ</strong> = ದ್ರಷ್ಟೃಮುಂತಾದವುಗಳಿಗೂ ಸಾಕ್ಷಿತ್ವವು, <strong>ತತ್ ಕಾರಣ ಸಮಾಶ್ರಯಾತ್</strong> = ಅವುಗಳಿಗೂ ಕಾರಣನಾದ ಆತ್ಮನನ್ನೇ ಸಮಾಶ್ರಯಮಾಡಿಕೊಂಡಿರುವುದರಿಂದ, ಸಿದ್ಧವಾಗುತ್ತದೆ.</p>
 <p><strong>ಭಾವಾರ್ಥ :</strong> ಆತ್ಮನು ಸ್ವತಃ ಹಾನಕ್ಕೂ ಉಪಾದಾನಕ್ಕೂ ಸಾಕ್ಷಿಯಾಗಿದ್ದಾನೆ. ಆದ್ದರಿಂದ ಆತ್ಮನು ಸ್ವತಃ ಹೇಯನೂ ಅಲ್ಲ , ಉಪಾದೇಯನೂ ಅಲ್ಲ ; ಆತ್ಮನು ದ್ರಷ್ಟೃ, ದೃಶ್ಯ, ದರ್ಶನಗಳಿಗೂ ಸಾಕ್ಷಿಯಾಗಿರುತ್ತಾನೆ.</p>
 <p><strong>ವಿವರಣೆ :</strong> ಹಾನವೆಂದರೆ ಬಿಡುವುದು, ಉಪಾದಾನವೆಂದರೆ ಸ್ವೀಕರಿಸುವುದು. ಹೇಯ ಅಥವಾ ಉಪಾದೇಯ ವಸ್ತುಗಳೆಲ್ಲವೂ ಅನಾತ್ಮ ಪದಾರ್ಥಗಳಾಗಿರುತ್ತವೆ. ಆತ್ಮನು ಎಲ್ಲ ಅನಾತ್ಮವಸ್ತುಗಳಿಗೂ ಸಾಕ್ಷಿಯಾಗಿರುತ್ತಾನಾದ್ದರಿಂದ ಆತ್ಮನು ತಾನು ಸ್ವತಃ ಹೇಯನೂ ಅಲ್ಲ ಉಪಾದೇಯನೂ ಅಲ್ಲ. ಸಾಕ್ಷಿತ್ವವೂ ನಿಜವಾಗಿ ಆತ್ಮನಲ್ಲಿ ಇಲ್ಲ. ಸಾಕ್ಷ್ಯದ ದೃಷ್ಟಿಯಿಂದಲೇ ಆತ್ಮನು ಸಾಕ್ಷಿಯೆನಿಸಿರುತ್ತಾನೆ. ಉಪದೇಶ ಕ್ಕೋಸ್ಕರವಾಗಿ ಈ ಭೇದಗಳನ್ನೆಲ್ಲ ಹೇಳಿದೆ. ಇದಾವುದೂ ಪರಮಾರ್ಥವಲ್ಲ. ಅದ್ವಿತೀಯನಾದ ಆತ್ಮನ ದೃಷ್ಟಿಯಿಂದ ಆತ್ಮನು ಸಾಕ್ಷಿಯೂ ಅಲ್ಲ ಸಾಕ್ಷ್ಯವೂ ಅಲ್ಲ , ಎಲ್ಲವೂ ಆತ್ಮನೇ ಆಗಿರುತ್ತಾನೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಸ್ವಾತ್ಮರತಿನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಸಮ್ಯಗ್ಜ್ಞಾನಪ್ರಭಾವೇನ ಧ್ವಸ್ತಾವಿದ್ಯಂ ನಿರಂಜನಮ್।<br/>ಸಚ್ಚಿದಾನಂದರೂಪಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೧೨</strong></p>
 <p><strong><span class="en">12.</span></strong> ಜ್ಞಾನದಿಂದ ನಿತ್ಯಶಾಂತಿ</p>
 <p>ಸಮ್ಯಗ್ ವಿಜ್ಞಾನವಿಧ್ವಸ್ತೌ ಅವಿದ್ಯಾಯಾಃ ಕುತೋಽರತಿಃ।<br/>ಧ್ವಸ್ತಾಂಧ್ಯಸ್ಯಾಪಿ ಸಾ ಚೇತ್ ಸ್ಯಾತ್ ಅನಿರ್ಮೋಕ್ಷಃ ಪ್ರಸಜ್ಯತೇ॥</p>
 <p>ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೯೬</p>
 <p><strong>ಅನ್ವಯಾರ್ಥ :ಅವಿದ್ಯಾಯಾಃ</strong> = ಅವಿದ್ಯೆಯು, <strong>ಸಮ್ಯಕ್ ವಿಜ್ಞಾನ ವಿಧ್ವಸ್ತೌ</strong> = ಸಮ್ಯಕ್ ಜ್ಞಾನದಿಂದ ಸಂಪೂರ್ಣವಾಗಿ ನಾಶವಾಗಿಬಿಟ್ಟರೆ, <strong>ಅರತಿಃ</strong> = ದುಃಖವು, <strong>ಕುತಃ</strong> = ಎಲ್ಲಿಂದತಾನೇ ಬರುತ್ತದೆ? <strong>ಧ್ವಸ್ತ ಆಂಧ್ಯಸ್ಯ ಅಪಿ</strong> = ಅವಿದ್ಯೆಯನ್ನು ಕಳೆದುಕೊಂಡವನಿಗೂ, <strong>ಸಾ</strong> = ಆ ದುಃಖವು, <strong>ಸ್ಯಾತ್ ಚೇತ್</strong> = ಇರಬಹುದು ಎಂದಾದರೆ, <strong>ಅನಿರ್ಮೋಕ್ಷಃ</strong> = ಮೋಕ್ಷವೇ ಸುಳ್ಳು, <strong>ಇತಿ ಪ್ರಸಜ್ಯತೇ</strong> = ಎಂಬ ದೋಷವು ಬರುತ್ತದೆ.</p>
 <p><strong>ಭಾವಾರ್ಥ :</strong> ಅವಿದ್ಯೆಯಿಂದಲೇ ಅರತಿಯು ತೋರುತ್ತಿದೆ. ಅವಿದ್ಯೆಯು ಆತ್ಮಜ್ಞಾನದಿಂದ ತೊಲಗಿಬಿಡುತ್ತದೆ. ಅನಂತರವೂ ದುಃಖವು ಇರುತ್ತದೆ ಎಂದಾದರೆ ಮೋಕ್ಷವೇ ಇಲ್ಲ ಎಂದಾಗಿಬಿಡುತ್ತದೆಯಲ್ಲವೆ?</p>
 <p><strong>ವಿವರಣೆ :</strong> ಸಮ್ಯಕ್ಜ್ಞಾನವೆಂದರೆ ಸರಿಯಾದ ತಿಳಿವಳಿಕೆ, ಇದೇ ಆತ್ಮಜ್ಞಾನ, ಬ್ರಹ್ಮಜ್ಞಾನ. ಜ್ಞಾನ ಬಂದಿತೆಂದರೆ ಅಜ್ಞಾನವು ಪೂರಾ ತೊಲಗಿಬಿಡುತ್ತದೆ. ಅಜ್ಞಾನದಿಂದಲೇ ದುಃಖ, ಅಶಾಂತಿ, ಅನರ್ಥಗಳು ತೋರುತ್ತವೆ. ಆತ್ಮಜ್ಞಾನದಿಂದ ಅಜ್ಞಾನವು ತೊಲಗಿದನಂತರವೂ ದುಃಖವು ಇರಬಹುದು ಎಂದಾದರೆ ಆತ್ಮಜ್ಞಾನವು ವ್ಯರ್ಥವೆಂದೂ ಮೋಕ್ಷವು ಸುಳ್ಳೆಂದೂ ಹೇಳಿದಂತಾಗಿಬಿಡುತ್ತದೆ. ಇದನ್ನು ವೇದಾಂತಿಗಳು ಒಪ್ಪುವುದಿಲ್ಲ. ವೇದಾಂತದ ಪ್ರಕಾರ ಬ್ರಹ್ಮಾತ್ಮಜ್ಞಾನವು ಹುಟ್ಟಿತೆಂದರೆ ಆ ಕೂಡಲೇ ಮುಕ್ತಿಯು ದೊರಕುತ್ತದೆ. ಮುಕ್ತಿಯಲ್ಲಿ ಶೋಕವಾಗಲೀ ಮೋಹವಾಗಲೀ ಇರುವುದಿಲ್ಲ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಮುಕ್ತಿನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಬ್ರಹ್ಮಾತ್ಮೈಕತ್ವವಿಜ್ಞಾನಾತ್ ಅಜ್ಞಾನಂ ಬಾಧ್ಯತೇ ಧ್ರುವಮ್।<br/>ಐಕಾತ್ಮ್ಯಜ್ಞಾನಸಂಪನ್ನಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೧೩</strong></p>
 <p><strong><span class="en">13.</span></strong> ಐಕಾತ್ಮ್ಯಜ್ಞಾನದಿಂದ ಮೋಕ್ಷ</p>
 <p>ಅತ ಐಕಾತ್ಮ್ಯಯಾಥಾತ್ಮ್ಯಜ್ಞಾನಾದಜ್ಞಾನಹಾನತಃ।<br/>ಸಿದ್ಧೇ ಪುಮರ್ಥೇ ವಿಲಯಕಲ್ಪನಾ ನಿಷ್ಪ್ರಯೋಜನಾ॥</p>
 <p>ಸಂಬಂಧವಾರ್ತಿಕಂ ೩೯೭</p>
 <p><strong>ಅನ್ವಯಾರ್ಥ :ಅತಃ</strong> = ಆದ್ದರಿಂದ, <strong>ಐಕಾತ್ಮ್ಯ ಯಾಥಾತ್ಮ್ಯಜ್ಞಾನಾತ್</strong> = ಐಕಾತ್ಮ್ಯದ ನಿಜವಾದ ಜ್ಞಾನದಿಂದ, <strong>ಅಜ್ಞಾನಹಾನತಃ</strong> = ಅಜ್ಞಾನವು ತಾನುತಾನಾಗಿಯೇ ನಾಶವಾಗುವುದರಿಂದ, <strong>ಪುಮರ್ಥೇ</strong> = ಪುರುಷಾರ್ಥವು, <strong>ಸಿದ್ಧೇ</strong> = ತಾನೇ ತಾನಾಗಿ ಸಿದ್ಧಿಸುವುದರಿಂದ, <strong>ವಿಲಯ ಕಲ್ಪನಾ</strong> = ಪ್ರಪಂಚದ ಪ್ರವಿಲಯವನ್ನು ಕಲ್ಪಿಸುವುದು, <strong>ನಿಷ್ಪ್ರಯೋಜನಾ</strong> = ನಿರರ್ಥಕವಾದದ್ದು.</p>
 <p><strong>ಭಾವಾರ್ಥ :</strong> ಜೀವಬ್ರಹ್ಮರ ಐಕ್ಯಜ್ಞಾನವು ಉಂಟಾಗಿಬಿಟ್ಟರೆ ಅದರಿಂದ ಮೋಕ್ಷವು ಸಿದ್ಧವಾಗಿಬಿಡುವುದರಿಂದ, ಈ ಪ್ರಪಂಚವನ್ನು ಪ್ರವಿಲಯಮಾಡಿಕೊಳ್ಳಬೇಕೆಂದು ವಾದಮಾಡುವುದು ಸರಿಯಲ್ಲ.</p>
 <p><strong>ವಿವರಣೆ :</strong> ಈ ಪ್ರಪಂಚವನ್ನು ಧ್ಯಾನದಿಂದ, ಪ್ರಸಂಖ್ಯಾನದಿಂದ ಪ್ರಲಯಮಾಡಿಕೊಳ್ಳಬೇಕು ಎಂದು ಕೆಲವು ವಾದಿಗಳು ಹೇಳುತ್ತಾರೆ. ಇದು ಸರಿಯಲ್ಲ. ಏಕೆಂದರೆ ಐಕಾತ್ಮ್ಯಜ್ಞಾನವು ಉಂಟಾಗಿಬಿಟ್ಟರೆ ಅದರಿಂದ ಬ್ರಹ್ಮದ ನಿಜಸ್ವರೂಪವು ಅರ್ಥವಾಗಿಬಿಟ್ಟರೆ ಅಜ್ಞಾನವು ಕೂಡಲೇ ನಾಶವಾಗಿಬಿಡುತ್ತದೆ. ಅದರಿಂದ ಮೋಕ್ಷವೇ ದೊರಕಿದಮೇಲೆ ಪುನಃ ಪ್ರಪಂಚಪ್ರವಿಲಯವನ್ನು ಮಾಡಿಕೊಳ್ಳುವ ಪ್ರಯತ್ನವನ್ನು ಮಾಡಿಕೊಳ್ಳಬೇಕಾಗಿಲ್ಲ. ನಿಜವಾಗಿ ವಿಚಾರಮಾಡಿದರೆ ಈ ದ್ವೈತಪ್ರಪಂಚವು ಪರಬ್ರಹ್ಮಕ್ಕಿಂತ ಭಿನ್ನವಾಗಿ ಸ್ವತಂತ್ರವಾಗಿ ಸತ್ಯವಾಗಿ ಇಲ್ಲವೇ ಇಲ್ಲವಾದ್ದರಿಂದಲೂ ಇದನ್ನು ಪ್ರವಿಲಯಮಾಡಿಕೊಳ್ಳಬೇಕಾಗಿಲ್ಲ. ಆದ್ದರಿಂದ ಪ್ರಪಂಚಪ್ರವಿಲಯವಾದಿಗಳು ಹೇಳುವ ಸಿದ್ಧಾಂತವು ಸರ್ವಥಾ ಸರಿಯಲ್ಲ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಭಯಶೋಕರಹಿತಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಅವಿದ್ಯಾದೋಷರಹಿತಂ ಭಯಶೋಕವಿವರ್ಜಿತಮ್।<br/>ಅಭಯಂ ಭಯಹಂತಾರಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೧೪</strong></p>
 <p><strong><span class="en">14.</span></strong> ಅವಿದ್ಯೆಯಿದ್ದಲ್ಲಿ ಭಯ</p>
 <p>ನ ಹ್ಯವಿದ್ಯಾಮನಾದಾಯ ವಸ್ತುಯಾಥಾತ್ಮ್ಯಸಂಶ್ರಯಾತ್।<br/>ಕಶ್ಚಿದ್ ಬಿಭೇತ್ಯಬಿಭೇಚ್ಚ ತೇನಾವಿದ್ವಾನ್ ಪ್ರಜಾಪತಿಃ॥</p>
 <p>ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೫೬</p>
 <p><strong>ಅನ್ವಯಾರ್ಥ :ಅವಿದ್ಯಾಮ್</strong> = ಅವಿದ್ಯೆಯನ್ನು, <strong>ಅನಾದಾಯ</strong> = ಆಶ್ರಯಿಸದೇ, <strong>ವಸ್ತುಯಾಥಾತ್ಮ್ಯಸಂಶ್ರಯಾತ್</strong> = ವಸ್ತುವಿನ ನಿಜಸ್ವರೂಪವನ್ನೇ ನೋಡಿದರೆ, <strong>ಕಶ್ಚಿತ್</strong> = ಯಾವನೊಬ್ಬನೂ, <strong>ನ ಬಿಭೇತಿ</strong> = ಹೆದರಿಕೊಳ್ಳಲಾರನು. <strong>ಚ</strong> = ಆದರೆ <strong>ಪ್ರಜಾಪತಿಃ</strong> = ಹಿರಣ್ಯಗರ್ಭನು, <strong>ಅಬಿಭೇತ್</strong> = ಹೆದರಿಕೊಂಡನು. <strong>ತೇನ</strong> = ಆದ್ದರಿಂದ ಆ ಹಿರಣ್ಯಗರ್ಭನು, <strong>ಅವಿದ್ವಾನ್</strong> = ಅಜ್ಞಾನಿಯೇ ಎಂದು ತಿಳಿಯಬೇಕು.</p>
 <p><strong>ಭಾವಾರ್ಥ :</strong> ತನ್ನ ಪರಮಾರ್ಥಸ್ವರೂಪವನ್ನು ಸರಿಯಾಗಿ ತಿಳಿದುಕೊಂಡುಬಿಟ್ಟರೆ ಯಾವನಿಗೂ ಭಯವೆಂಬುದು ಇಲ್ಲವೇ ಇಲ್ಲ. ಅವಿದ್ಯೆಯಿಂದಲೇ ಭಯವು ಉಂಟಾಗುತ್ತದೆ; ಪ್ರಜಾಪತಿಯೂ ಭಯಪಟ್ಟನು (<strong>ಸೋಽಬಿಭೇತ್</strong>) ಎಂದು ಶ್ರುತಿಯು ಹೇಳುತ್ತಿದೆಯಾದ್ದರಿಂದ ಅವನಿಗೂ ಅವಿದ್ಯೆಯು ಇತ್ತು ಎಂದಾಯಿತು.</p>
 <p><strong>ವಿವರಣೆ :</strong> ಎಲ್ಲಿ ಅವಿದ್ಯೆಯೋ ಅಲ್ಲಿ ಭಯವು, ಎಲ್ಲಿ ಭಯವೋ ಅಲ್ಲಿ ಅವಿದ್ಯೆಯು. ಅವಿದ್ಯೆಯಿಂದಲೇ ತನಗಿಂತ ಭಿನ್ನವಾದ ದ್ವೈತವನ್ನು ಕಾಣುತ್ತಾನೆ. ಅದರಿಂದ ಭಯವು ಉಂಟಾಗುತ್ತದೆ. ಪರಿಪೂರ್ಣವಾದ ಅದ್ವೈತವನ್ನು ಕಾಣುವವನಿಗೆ ಭಯವೆಂಬುದೇ ಇಲ್ಲ. ಶ್ರುತಿಯಲ್ಲಿ ‘ಪ್ರಜಾಪತಿಯೂ ಭಯಪಟ್ಟನು’ ಎಂದು ಹೇಳಿರುವುದರಿಂದ ಅವನಿಗೂ ಅವಿದ್ಯೆಯು ಇತ್ತು—ಎಂದು ತಿಳಿಯಬೇಕು. ಇಲ್ಲಿ ಬ್ರಹ್ಮಾತ್ಮಜ್ಞಾನವಿಲ್ಲದಿರುವುದೇ ಅವಿದ್ಯೆಯು. ಬ್ರಹ್ಮವಿದ್ಯೆಯಿಂದಲೇ ಅವಿದ್ಯೆಯು ನಾಶವಾಗುತ್ತದೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಗುರುಭಕ್ತಿಪ್ರವರ್ಧಕಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಗುರುಭಕ್ತಂ ಸದಾ ಧೀರಂ ಗುರುಭಕ್ತಿಪ್ರವರ್ಧಕಮ್।<br/>ವೇದವೇದಾಂತಸಾರಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೧೫</strong></p>
 <p><strong><span class="en">15.</span></strong> ಸದ್ಗುರುಭಾಸ್ಕರ</p>
 <p>ಗುರೂಕ್ತೋ ವೇದರಾದ್ಧಾಂತಃ ತತ್ರ ನೋ ವಚ್ಮ್ಯಶಕ್ತಿತಃ।<br/>ಸಹಸ್ರಕಿರಣವ್ಯಾಪ್ತೇ ಖದ್ಯೋತಃ ಕಿಂ ಪ್ರಕಾಶಯೇತ್॥</p>
 <p>ನೈಷ್ಕರ್ಮ್ಯಸಿದ್ಧಿಃ ೧-೫</p>
 <p><strong>ಅನ್ವಯಾರ್ಥ :ವೇದರಾದ್ಧಾಂತಃ</strong> = ವೇದೋಪನಿಷತ್ತುಗಳ ಸಿದ್ಧಾಂತವು, <strong>ಗುರೂಕ್ತಃ</strong> = ಗುರು ಶಂಕರರಿಂದ ಹೇಳಲ್ಪಟ್ಟಿರುತ್ತದೆ; <strong>ತತ್ರ</strong> = ಆದ್ದರಿಂದ ಅದೇ ವಿಷಯದಲ್ಲಿ, <strong>ನೋ ವಚ್ಮಿ</strong> = ನಾನು ಹೆಚ್ಚಿಗೆ ಹೇಳಲಾರೆನು. ಏಕೆಂದರೆ, <strong>ಅಶಕ್ತಿತಃ</strong> = ನನಗೆ ಅಂಥ ಶಕ್ತಿಯು ಇರುವುದಿಲ್ಲವಾದ್ದರಿಂದ. ಇದಕ್ಕೊಂದು ಸುಂದರವಾದ ಉದಾಹರಣೆ : <strong>ಸಹಸ್ರಕಿರಣವ್ಯಾಪ್ತೇ</strong> = ಸೂರ್ಯನಿಂದ ಚೆನ್ನಾಗಿ ಬೆಳಗಲ್ಪಡುತ್ತಿರುವ ವಸ್ತುವನ್ನು, <strong>ಖದ್ಯೋತಃ</strong> = ಮಿಣುಕುಹುಳುವು, <strong>ಪ್ರಕಾಶಯೇತ್ಕಿಂ</strong> = ಬೆಳಗಲಾದೀತೇನು? ಅಂದರೆ, ಖಂಡಿತಾ ಬೆಳಗಲಾರದು.</p>
 <p><strong>ಭಾವಾರ್ಥ :</strong> ನನ್ನ ಗುರು ಶ್ರೀಶಂಕರರು ವೇದವೇದಾಂತಗಳ ತಾತ್ಪರ್ಯಗಳನ್ನೆಲ್ಲ ಚೆನ್ನಾಗಿ ತಮ್ಮ <strong>ಪ್ರಸ್ಥಾನತ್ರಯಭಾಷ್ಯಗ್ರಂಥ</strong>ಗಳಲ್ಲಿ ತಿಳಿಸಿರುತ್ತಾರೆ. ಆ ವಿಷಯದಲ್ಲಿ ನಾನೇನೂ ಹೆಚ್ಚಿಗೆ ಹೇಳಲಾರೆನು. ಸೂರ್ಯನು ಹಿಮಾಲಯಪರ್ವತವನ್ನೇ ಬೆಳಗುತ್ತಿರುವಾಗ, ಒಂದು ಸಣ್ಣ ದೀಪದ ಹುಳುವು ಆ ಪರ್ವತವನ್ನು ಬೆಳಗಲಾದೀತೇ?</p>
 <p><strong>ವಿವರಣೆ :</strong> ಶ್ರೀಸುರೇಶ್ವರರ ಗುರುಗಳೆಂದರೆ ಶ್ರೀಶಂಕರರು. ಸದ್ಗುರುಪುಂಗವರಾದ ಶ್ರೀಶಂಕರರು ವೇದವೇದಾಂತಗಳ ಸಾರವನ್ನೆಲ್ಲ ತಮ್ಮ ಭಾಷ್ಯಗಳಲ್ಲಿ ಈಗಾಗಲೇ ಸಂಪೂರ್ಣವಾಗಿ ತಿಳಿಸಿರುತ್ತಾರೆ. ಇದನ್ನೇ ಪುನಃ ವಿವರಿಸಲು ಅಥವಾ ವಿಮರ್ಶಿಸಲು ನನಗೆ ಸಾಮರ್ಥ್ಯವಿಲ್ಲ ಎಂದು ಶ್ರೀಸುರೇಶ್ವರರು ಹೇಳುತ್ತಿದ್ದಾರೆ. ಶ್ರೀಶಂಕರರು ಸೂರ್ಯನಾದರೆ, ನಾನೊಂದು ಮಿಣುಕುಹುಳ. ಇದರಿಂದ ಶ್ರೀಸುರೇಶ್ವರರ ಗುರುಭಕ್ತಿಯು ತಿಳಿಯುತ್ತದೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಮೋಹರಹಿತಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಮಾಯಯಾ ಮೋಹಿತೋ ಮೂಢಃ ಅಲ್ಪಜ್ಞಂ ಮನ್ಯತೇ ನರಮ್।<br/>ಮಾಯಾಮೋಹವಿನಿರ್ಮುಕ್ತಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೧೬</strong></p>
 <p><strong><span class="en">16.</span></strong> ಮೋಹದ ಫಲವಿದು</p>
 <p>ಮೇಘಚ್ಛನ್ನೋಽಂಶುಮಾಲೀವ ಮಾಯಯಾ ಮೋಹಿತೋಽಧಿಕಮ್।<br/>ಕಿಂಚಿತ್ ಕರ್ತಾ ಚ ಕಿಂಚಿಜ್ಜ್ಞೋ ಲಕ್ಷ್ಯತೇ ಪರಮೇಶ್ವರಃ॥</p>
 <p>ಮಾನಸೋಲ್ಲಾಸ ೧-೧೯</p>
 <p><strong>ಅನ್ವಯಾರ್ಥ :ಮೇಘಚ್ಛನ್ನಃ</strong> = ಮೋಡಗಳಿಂದ ಮುಚ್ಚಲ್ಪಟ್ಟ, <strong>ಅಂಶುಮಾಲೀ ಇವ</strong> = ಸೂರ್ಯನಂತೆಯೇ, <strong>ಪರಮೇಶ್ವರಃ</strong> = ಪರಮೇಶ್ವರನೂ ಕೂಡ, <strong>ಮಾಯಯಾ</strong> = ಮಾಯೆಯಿಂದ, <strong>ಅಧಿಕಂ</strong> = ಹೆಚ್ಚಾಗಿ, <strong>ಮೋಹಿತಃ</strong> = ಮೋಹಿತನಾಗಿ, <strong>ಕಿಂಚಿತ್ ಕರ್ತಾ</strong> = ಅಲ್ಪಕರ್ತೃವಾಗಿಯೂ, <strong>ಚ</strong> = ಮತ್ತು <strong>ಕಿಂಚಿಜ್ಜ್ಞಃ</strong> = ಅಲ್ಪಜ್ಞನಾಗಿಯೂ ಅಜ್ಞರಿಗೆ, <strong>ಲಕ್ಷ್ಯತೇ</strong> = ತೋರುತ್ತಾನೆ.</p>
 <p><strong>ಭಾವಾರ್ಥ :</strong> ನಿತ್ಯಪ್ರಕಾಶಸ್ವರೂಪನಾದ ಸೂರ್ಯನು ಮೋಡ ಗಳಿಂದ ಮುಚ್ಚಲ್ಪಟ್ಟವನಾಗಿ ಮಂಕಾಗಿ ತೋರುತ್ತಾನಲ್ಲವೆ? ಅದರಂತೆಯೇ ಸರ್ವಜ್ಞನೂ ಸರ್ವಶಕ್ತನೂ ಆದ ಪರಮೇಶ್ವರನೂ ಕೂಡ ಅವಿದ್ಯಾಮಾಯಾದೋಷದಿಂದ ಅಲ್ಪಜ್ಞನಾಗಿಯೂ ಅಲ್ಪಶಕ್ತನಾಗಿಯೂ ಆದ ಜೀವಾತ್ಮನಾಗಿ ತೋರುತ್ತಿದ್ದಾನೆ.</p>
 <p><strong>ವಿವರಣೆ :</strong> ಸೂರ್ಯನೆಂದರೆ ನಿತ್ಯಪ್ರಕಾಶಸ್ವರೂಪನು. ಸೂರ್ಯನಲ್ಲಿ ಮಂದಪ್ರಕಾಶವಾಗಲೀ, ಕತ್ತಲೆಯಾಗಲೀ ಸಂಭವಿಸಲಾರದು. ಆದರೂ ಮೋಡಗಳಿಂದ ಆವರಿಸಲ್ಪಟ್ಟವನಾದಾಗ ಆ ಸೂರ್ಯನು ಸ್ವಲ್ಪ ಮಂಕಾದವನಂತೆ ಕಾಣಿಸುತ್ತಾನಲ್ಲವೆ? ಹಾಗೆಯೇ ಅವಿದ್ಯಾಕೃತ ಮಾಯೆಯಿಂದ ಆ ಪರಮೇಶ್ವರನೂ ಅಲ್ಪಜ್ಞನಾಗಿಯೂ ಅಲ್ಪಶಕ್ತನಾಗಿಯೂ ತೋರುತ್ತಿದ್ದಾನೆ. ಅವಿದ್ಯಾಮಾಯೆಯನ್ನು ತೆಗೆದು, ನೋಡಿದಾಗ ಆತ್ಮನು ನಿತ್ಯಚೈತನ್ಯಸ್ವರೂಪನೆಂದೂ ಸಚ್ಚಿದಾನಂದಸ್ವರೂಪನೆಂದೂ ನಿಶ್ಚಿತವಾಗಿ ತಿಳಿಯುತ್ತದೆ. ಆದ್ದರಿಂದ ಸಾಧಕರುಗಳು ಉಪಾಧಿಗಳನ್ನು ಬಿಟ್ಟು, ಆತ್ಮನನ್ನು ಕಾಣಬೇಕು.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಸುಜ್ಞಾನಸಂಪನ್ನಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಅಜ್ಞಾನೇನ ಕೃತೋ ಭೇದಃ ಜ್ಞಾನೇನ ವಿನಿವರ್ತತೇ।<br/>ಅಭೇದಜ್ಞಾನಸಂಪನ್ನಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೧೭</strong></p>
 <p><strong><span class="en">17.</span></strong> ಜ್ಞಾನದಿಂದ ಭೇದನಿವೃತ್ತಿ</p>
 <p>ಕ್ಷೇತ್ರಜ್ಞೇಶ್ವರಭೇದೇನ ಹ್ಯಭಿನ್ನಂ ವಸ್ತ್ವವಿದ್ಯಯಾ।<br/>ತಸ್ಮಾತ್ ತದ್ಧಾನತಶ್ಚೈಕ್ಯಂ ಘಟೇತರಖಯೋರಿವ॥</p>
 <p>ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೫೩೦</p>
 <p><strong>ಅನ್ವಯಾರ್ಥ :ಅಭಿನ್ನಂ</strong> = ಭಿನ್ನವಾಗದ, <strong>ಏಕಂ</strong> = ಒಂದೇ, <strong>ವಸ್ತು</strong> = ಬ್ರಹ್ಮತತ್ತ್ವವು, <strong>ಕ್ಷೇತ್ರಜ್ಞ ಈಶ್ವರ ಭೇದೇನ</strong> = ಜೀವ ಮತ್ತು ಪರಮೇಶ್ವರ ಎಂಬ ಭೇದದಿಂದ, <strong>ಅವಿದ್ಯಯಾ ಹಿ</strong> = ಅವಿದ್ಯೆಯಿಂದ, ಅನೇಕವಾಗಿ ತೋರುತ್ತಿದೆ. <strong>ತಸ್ಮಾತ್</strong> = ಆದ್ದರಿಂದ, <strong>ತತ್ ಹಾನತಃ</strong> = ಆ ಅವಿದ್ಯೆಯನ್ನು ನಾಶಮಾಡಿಕೊಳ್ಳುವುದರಿಂದ <strong>ಐಕ್ಯಂ</strong> = ಇಬ್ಬರಿಗೂ ಏಕತ್ವವು ಸಿದ್ಧಿಸುತ್ತದೆ. <strong>ಘಟ ಇತರಖಯೋಃ ಇವ</strong> = ಗಡಿಗೆಯ ಆಕಾಶ ಮತ್ತು ಮಹಾಕಾಶಗಳಿಗೆ ಐಕ್ಯವಾಗುವಂತೆಯೇ.</p>
 <p><strong>ಭಾವಾರ್ಥ :</strong> ಒಂದೇ ಪರಬ್ರಹ್ಮವು ಅವಿದ್ಯೆಯಿಂದ ಜೀವಾತ್ಮ ಪರಮಾತ್ಮರಾಗಿ ತೋರುತ್ತಿದೆ. ಒಂದೇ ಆಕಾಶವು ಉಪಾಧಿನಿತ್ತದಿಂದ ಘಟಾಕಾಶಮಹಾಕಾಶಗಳಾಗಿ ತೋರುತ್ತಿರುವಂತೆ. ಅವಿದ್ಯಾನಿವೃತ್ತಿಯಾದರೆ ಏಕತ್ವವು ತಾನೇ ತಾನಾಗಿ ಸಿದ್ಧಿಸುತ್ತದೆ.</p>
 <p><strong>ವಿವರಣೆ :</strong> ಪರಬ್ರಹ್ಮವೆಂದರೆ ಅತ್ಯಂತ ದೊಡ್ಡದಾದ ವಸ್ತು ; ಜೀವಾತ್ಮನೆಂದರೆ ಅಲ್ಪಜ್ಞನಾದ, ಅಲ್ಪಶಕ್ತನಾದ ಒಬ್ಬ ಸಂಸಾರಿ. ಇವರಿಬ್ಬರೂ ಬೇರೆ ಬೇರೆಯಲ್ಲವೆ? ಇಬ್ಬರೂ ಒಂದಾಗುವುದಾದರೂ ಹೇಗೆ ಸಾಧ್ಯ? ಎಂದರೆ, ಅವಿದ್ಯೆಯಿಂದಲೇ ಈ ಭೇದವು ತೋರುತ್ತಿದೆ. ಆತ್ಮಾನಾತ್ಮರುಗಳನ್ನು ಸರಿಯಾಗಿ ತಿಳಿಯದಿರುವುದೇ ಅವಿದ್ಯೆ. ಅವಿದ್ಯೆಯಿಂದಾದ ತಪ್ಪುತಿಳಿವಳಿಕೆಯಿಂದಲೇ ಭೇದಜ್ಞಾನ. ಅದರ ಫಲವಾಗಿ ಜೀವೇಶ್ವರರಿಗೆ ಭೇದವು ತೋರುತ್ತಿದೆ. ಆಕಾಶವು ಉಪಾಧಿಯಿಂದ ಅನೇಕವಾಗಿ ತೋರುತ್ತಿರುವಂತೆ. ಅವಿದ್ಯೆಯು ನಿವೃತ್ತಿಯಾಯಿತೆಂದರೆ ಭೇದವು ತೊಲಗಿ ಸ್ವತಃಸಿದ್ಧವಾದ ಏಕತ್ವವೇ ಸಿದ್ಧಿಸುತ್ತದೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಶ್ರುತಿಸಂದೇಶವಿದೇ ಶ್ರೀಸುರೇಶ್ವರಾಯ ನಮಃ॥</p>
 <p>ಶ್ರುತಿಸಂದೇಶಸಾರಜ್ಞಂ ಪ್ರತ್ಯಗಾತ್ಮಪರಂ ಯತಿಮ್।<br/>ಕಾಮಾವಿದ್ಯಾದಿದೂರಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೧೮</strong></p>
 <p><strong><span class="en">18.</span></strong> ಶ್ರುತಿಯ ಅನುಕಂಪೆ</p>
 <p>ಸ ಏಷ ಪರಮೋಽಪ್ಯಾತ್ಮಾ ಕಾಮಾವಿದ್ಯಾದ್ಯುಪಪ್ಲವಾತ್।<br/>ಸಂವೃತ್ತಃ ಪುರುಷಾಕಾರಃ ಇತ್ಯನುಕ್ರೋಶತೀವ ನಃ॥</p>
 <p>ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೩೨</p>
 <p><strong>ಅನ್ವಯಾರ್ಥ :ಸ ಏಷಃ ಆತ್ಮಾ</strong> = ಆ ಈ ಜೀವಾತ್ಮನು, <strong>ಪರಮಃ ಅಪಿ</strong> = ಪರಮಾತ್ಮನೇ ಆಗಿದ್ದರೂ, <strong>ಕಾಮ ಅವಿದ್ಯಾದಿ ಉಪಪ್ಲವಾತ್</strong> = ಕಾಮ, ಅವಿದ್ಯೆ ಮುಂತಾದ ಉಪಾಧಿಗಳ ಹೊಡೆತದಿಂದ, <strong>ಸಂವೃತ್ತಃ </strong>= ಸುತ್ತುವರೆಯಲ್ಪಟ್ಟ, <strong>ಪುರುಷಾಕಾರಃ</strong> = ಸಂಸಾರಿಯಾದ ಜೀವಾತ್ಮನಾಗಿ ತೋರುತ್ತಿದ್ದಾನೆ, <strong>ಇತಿ</strong> = ಎಂದು, <strong>ನಃ</strong> = ನಮ್ಮಗಳನ್ನು ನೋಡಿ ಶ್ರುತಿಯು, <strong>ಅನುಕ್ರೋಶತೀವ ದೃಶ್ಯತೇ</strong> = ಕಾರುಣ್ಯದಿಂದ ಉಪದೇಶಿಸುವಂತೆ ಕಾಣುತ್ತಿದೆ.</p>
 <p><strong>ಭಾವಾರ್ಥ :</strong> ಪರಮಾರ್ಥವಾಗಿ ನೋಡಿದರೆ ಜೀವಾತ್ಮಪರಮಾತ್ಮರೆಂಬ ಭೇದವು ಇಲ್ಲವೇ ಇಲ್ಲ. ಆದರೂ ಅವಿದ್ಯಾಕಾಮಕರ್ಮಗಳೆಂಬ ಉಪಾಧಿಸಂಬಂಧದಿಂದ ಈ ಆತ್ಮನು ಜೀವಾತ್ಮನಾಗಿ ತೋರುತ್ತಿದ್ದಾನಲ್ಲ , ಅಯ್ಯೋ! ಎಂದು ಸಂಕಟದಿಂದ ಶ್ರುತಿಯು ಹೇಳುತ್ತಿದೆ.</p>
 <p><strong>ವಿವರಣೆ :</strong> ಘಟಾಕಾಶ ಮಹಾಕಾಶಗಳೆಂದು ಎರಡು ಭಿನ್ನಭಿನ್ನವಾದ ಆಕಾಶಗಳು ಉಂಟೆ? ಇಲ್ಲ , ಆದರೂ ಘಟೋಪಾಧಿಯಿಂದ ಮಹಾಕಾಶವೇ ಘಟಾಕಾಶವಾಗಿ ತೋರುತ್ತಿಲ್ಲವೆ? ಹಾಗೆಯೇ ಪರಬ್ರಹ್ಮಸ್ವರೂಪನೇ ಆಗಿದ್ದರೂ ಆತ್ಮನು ದೇಹಾದ್ಯುಪಾಧಿಗಳಿಂದಲೂ ಅವಿದ್ಯಾಕಾಮಕರ್ಮಾದಿಸಂಬಂಧದಿಂದಲೂ ಸಂಸಾರಿಯಾದ ಜೀವಾತ್ಮನಂತೆ ತೋರುತ್ತಿದ್ದಾನೆ. ನಿಜವಾಗಿ ಇವನು ಪರಬ್ರಹ್ಮವೇ ಆಗಿದ್ದಾನೆ—ಎಂದು ಶ್ರುತಿಯು ತಿಳಿಸುತ್ತಿದೆ. ಅವಿದ್ಯೆಯನ್ನು ತೆಗೆದು ಹಾಕಿದರೆ ಜೀವಬ್ರಹ್ಮರು ಒಂದೇ ಎಂದು ತಿಳಿಯುತ್ತದೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಸ್ವಯಂಪ್ರಕಾಶಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಅವಿದ್ಯಾಯಾಂ ನಿವೃತ್ತಾಯಾಂ ಸ್ವಯಮೇವ ಮಹೇಶ್ವರಃ।<br/>ತಿರೋಧಾನವಿನಿರ್ಮುಕ್ತಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೧೯</strong></p>
 <p><strong><span class="en">19.</span></strong> ಅಡ್ಡಿಯು ತೊಲಗಿದಾಗ</p>
 <p>ಅವಿದ್ಯಾಖ್ಯತಿರೋಧಾನವ್ಯಪಾಯೇ ಪರಮೇಶ್ವರಃ।<br/>ದಕ್ಷಿಣಾಮೂರ್ತಿರೂಪೋಽಸೌ ಸ್ವಯಮೇವ ಪ್ರಕಾಶತೇ॥</p>
 <p>ಮಾನಸೋಲ್ಲಾಸ ೪-೩೭</p>
 <p><strong>ಅನ್ವಯಾರ್ಥ :ಅವಿದ್ಯಾ ಆಖ್ಯ ತಿರೋಧಾನ ವ್ಯಪಾಯೇ</strong> = ಅವಿದ್ಯಾ ಎಂಬ ಪರದೆಯು ಮರೆಯಾಗಿಬಿಟ್ಟರೆ, <strong>ಸ್ವಯಮ್ ಏವ</strong> = ಈ ಜೀವನು ತಾನೇ, <strong>ಪರಮೇಶ್ವರಃ</strong> = ಪರಮೇಶ್ವರನ ಸ್ವರೂಪನಾಗಿ, <strong>ಅಸೌ</strong> = ಇವನು, <strong>ದಕ್ಷಿಣಾಮೂರ್ತಿರೂಪಃ</strong> = ದಕ್ಷಿಣಾಮೂರ್ತಿಸ್ವರೂಪನಾಗಿ, <strong>ಪ್ರಕಾಶತೇ</strong> = ಪ್ರಕಾಶಿಸುತ್ತಾನೆ.</p>
 <p><strong>ಭಾವಾರ್ಥ :</strong> ಜೀವನಿಗೆ ಅವಿದ್ಯಾರೂಪವಾದ ಪೊರೆಯು ಇರುತ್ತದೆ. ವಿದ್ಯೆಯಿಂದ ಇದನ್ನು ಕಳೆದುಕೊಂಡ ಕೂಡಲೇ ಈ ಜೀವನೇ ಪರಮಾತ್ಮನಾಗಿಯೂ ದಕ್ಷಿಣಾಮೂರ್ತಿಯಾಗಿಯೂ ತೋರಿಕೊಂಡು ಮೆರೆಯುತ್ತಾನೆ.</p>
 <p><strong>ವಿವರಣೆ :</strong> ಜೀವನು ತಾನು ಪರಬ್ರಹ್ಮಸ್ವರೂಪನೇ ಆಗಿದ್ದರೂ ಈ ಸುಖದುಃಖಗಳನ್ನೆಲ್ಲ ಏಕೆ ಅನುಭವಿಸುತ್ತಿದ್ದಾನೆ? ಎಂದರೆ, ಮಾಯಾಪ್ರಭಾವದಿಂದ, ಅವಿದ್ಯಾದೋಷದಿಂದ. ಅವಿದ್ಯೆಯೇ ಜೀವಾತ್ಮನಿಗೆ ತಿರೋಧಾನವಾಗಿರುತ್ತದೆ. ಅವಿದ್ಯೆಯೆಂಬ ಪರದೆಯನ್ನು ವಿದ್ಯೆಯಿಂದ ಪಕ್ಕಕ್ಕೆ ಸರಿಸಿದ ಕೂಡಲೇ ಈ ಜೀವಾತ್ಮನು ತಾನೇ ದಕ್ಷಿಣಾಮೂರ್ತಿರೂಪದಿಂದ ಪರಮೇಶ್ವರನಾಗಿ ಮೆರೆಯುತ್ತಾನೆ. ಅವಿದ್ಯೆಯಿಂದ ಮರೆಯಾಗಿದ್ದ ಸ್ವರೂಪವು ಇದೀಗ ಪುನಃ ವಿದ್ಯೆಯಿಂದ ತೋರಿಕೊಳ್ಳುತ್ತದೆ—ಎಂದರ್ಥ. ಜೀವನಿಗೆ ಹೊಸದಾಗಿ ಬ್ರಹ್ಮಸ್ವರೂಪವು ಬರಬೇಕಾಗಿಲ್ಲ , ಉಂಟಾಗಬೇಕಾಗಿಯೂ ಇಲ್ಲ. ಜೀವನು ಪರಮಾರ್ಥವಾಗಿ ಬ್ರಹ್ಮವೇ ಆಗಿರುತ್ತಾನೆ. ಬ್ರಹ್ಮಾತ್ಮಜ್ಞಾನದಿಂದಲೇ ಅವಿದ್ಯಾಪೊರೆಯನ್ನು ತಳ್ಳಿಹಾಕಬೇಕು.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಜನ್ಮಾಂತರಫಲವಿದೇ ಶ್ರೀಸುರೇಶ್ವರಾಯ ನಮಃ॥</p>
 <p>ಪೂರ್ವಜನ್ಮಕೃತೈಃ ಪುಣ್ಯೈಃ ಪುಂಸಾಂ ಜ್ಞಾನೋದಯೋ ಭವೇತ್।<br/>ಅನೇಕಜನ್ಮಸಂಸಿದ್ಧಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೨೦</strong></p>
 <p><strong><span class="en">20.</span></strong> ಹಿಂದಿನ ಸಂಸ್ಕಾರದಿಂದಲೂ ಜ್ಞಾನಪ್ರಾಪ್ತಿ</p>
 <p>ಅನೇಕಜನ್ಮಸಂಸಿದ್ಧಃ ಸ ಯಃ ಕಶ್ಚಿದ್ ಭವೇದಿಹ।<br/>ಯಥೋದಿತಾರ್ಥವಿತ್ ಸಾಕ್ಷಾದಸ್ಮಾದ್ ರಾಗೇತರಾತ್ಮಕಾತ್॥</p>
 <p>ತೈತ್ತಿರೀಯೋಪನಿಷದ್ಭಾಷ್ಯವಾರ್ತಿಕಂ, ಬ್ರಹ್ಮಾನಂದವಲ್ಲೀ ೫೪೪</p>
 <p><strong>ಅನ್ವಯಾರ್ಥ :ಸಃ ಯಃ ಕಶ್ಚಿತ್</strong> = ಅಂಥ ಒಬ್ಬ ಮಹಾತ್ಮನು, <strong>ಅನೇಕಜನ್ಮ ಸಂಸಿದ್ಧಃ</strong> = ಹಿಂದಿನ ಅನೇಕ ಜನ್ಮಗಳಲ್ಲಿ ಮಾಡಿರುವ ತಪಸ್ಸಿನಿಂದ ಸಂಸಿದ್ಧನಾಗಿ, <strong>ಇಹ</strong> = ಈ ಜನ್ಮದಲ್ಲಿ , <strong>ಸಾಕ್ಷಾತ್</strong> = ನೇರವಾಗಿ, <strong>ಯಥೋದಿತಾರ್ಥವಿತ್</strong> = ಶ್ರುತಿಗಳಲ್ಲಿ ಉಪದೇಶಿಸ ಲ್ಪಟ್ಟಿರುವ ಆತ್ಮತತ್ತ್ವವನ್ನು ಅರಿತವನಾಗಿ, <strong>ಭವೇತ್</strong> = ಆದರೆ, <strong>ಅಸ್ಮಾತ್</strong> = ಈ, <strong>ರಾಗೇತರಾತ್ಮಕಾತ್</strong> = ರಾಗದ್ವೇಷಾದಿ ರೂಪವಾದ ಸಂಸಾರಕ್ಕಿಂತ, <strong>ಭಿನ್ನಂ</strong> = ಭಿನ್ನವಾದ ಬ್ರಹ್ಮವನ್ನೇ ಹೊಂದಿಬಿಡುತ್ತಾನೆ.</p>
 <p><strong>ಭಾವಾರ್ಥ :</strong> ಹಿಂದಿನ ಅನೇಕ ಜನ್ಮಗಳಲ್ಲಿ ಮಾಡಿರುವ ಸಾಧನಗಳ ಫಲವಾಗಿ ಈ ಜನ್ಮದಲ್ಲಿ ಸಾಧಕನು ಆತ್ಮನನ್ನು ಅರಿತುಕೊಂಡು ಮುಕ್ತನಾಗುತ್ತಾನೆ.</p>
 <p><strong>ವಿವರಣೆ :</strong> ಸಾಧನಚತುಷ್ಟಯ ಸಂಪನ್ನನಾದವನು ಮಾತ್ರವೇ ಶ್ರುತ್ಯರ್ಥವನ್ನು ಸರಿಯಾಗಿ ತಿಳಿಯಬಲ್ಲವನಾಗುತ್ತಾನೆ. ಈ ಸಾಧನಗಳನ್ನು ಈ ಜನ್ಮದಲ್ಲಿಯೇ ಮಾಡಿರಬೇಕೆಂಬ ನಿಯಮವಿಲ್ಲ. ಹಿಂದಿನ ನೂರಾರು ಜನ್ಮಗಳಲ್ಲಿ ಮಾಡಿದ್ದರೂ ಸಾಕು, ಆ ಸಾಧನಗಳಿಂದಲೂ ಈ ಜನ್ಮದಲ್ಲಿ ಇವನಿಗೆ ಬ್ರಹ್ಮಜ್ಞಾನೋದಯವಾಗಬಹುದು. ಇದನ್ನೇ ಗೀತಾಚಾರ್ಯನಾದ ಶ್ರೀಕೃಷ್ಣನು “<strong>ಅನೇಕಜನ್ಮಸಂಸಿದ್ಧಃ ತತೋ ಯಾತಿಪರಾಂ ಗತಿಂ</strong>”—ಎಂದು ಹೇಳಿದ್ದಾನಲ್ಲವೆ? ಆದ್ದರಿಂದ ಈ ಜನ್ಮದಲ್ಲಿ ಮಾಡಿರುವ ಸಾಧನಗಳಿಂದ ಮುಂದಿನ ಜನ್ಮದಲ್ಲಿಯೂ ಆತ್ಮಜ್ಞಾನವು ಪ್ರಾಪ್ತವಾಗಿ ಅದರಿಂದಲೂ ಮುಕ್ತನಾಗಬಹುದು. ಆದ್ದರಿಂದ ಅಧ್ಯಾತ್ಮಸಾಧನಗಳಾವುವೂ ವ್ಯರ್ಥವಲ್ಲ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಸಮ್ಯಗ್ಜ್ಞಾನನಿರತಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಅವಸ್ಥಾರಹಿತಂ ದೇವಂ ಸಮ್ಯಗ್ಜ್ಞಾನಸುನಿಶ್ಚಿತಮ್।<br/>ಅವಿದ್ಯಾತ್ರಯದೂರಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೨೧</strong></p>
 <p><strong><span class="en">21.</span></strong> ಆತ್ಮನು ಅವಿದ್ಯಾರಹಿತನು</p>
 <p>ನೈವಾಜ್ಞಾನಂ ಮೃಷಾಜ್ಞಾನಂ ಸಂಶಯಜ್ಞಾನಮೀಕ್ಷ್ಯತೇ।<br/>ಪ್ರತ್ಯಕ್ ಪ್ರವಣಯಾ ದೃಷ್ಟ್ಯಾ ಜಾಗ್ರತ್ ಸ್ವಪ್ನಸುಷುಪ್ತಿಷು॥</p>
 <p>ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೪-೨೯೭</p>
 <p><strong>ಅನ್ವಯಾರ್ಥ :ಅಜ್ಞಾನಂ</strong> = ಅಜ್ಞಾನವಾಗಲೀ, <strong>ಮೃಷಾಜ್ಞಾನಂ</strong> = ಮಿಥ್ಯಾಜ್ಞಾನವಾಗಲೀ, <strong>ಸಂಶಯಜ್ಞಾನಂ ವಾ</strong> = ಸಂಶಯಜ್ಞಾನವಾಗಲೀ, <strong>ಪ್ರತ್ಯಕ್ಪ್ರವಣಯಾ</strong> = ಪ್ರತ್ಯಗಾತ್ಮನ, <strong>ದೃಷ್ಟ್ಯಾ</strong> = ದೃಷ್ಟಿಯಿಂದ ನೋಡಿದಾಗ <strong>ಜಾಗ್ರತ್-ಸ್ವಪ್ನ-ಸುಷುಪ್ತಿಷು</strong> = ಎಚ್ಚರ ಕನಸು ಗಾಢನಿದ್ರೆಗಳಲ್ಲಿ , <strong>ನೈವಈಕ್ಷ್ಯತೇ</strong> = ಕಾಣುವುದೇ ಇಲ್ಲ.</p>
 <p><strong>ಭಾವಾರ್ಥ :</strong> ಜ್ಞಾನಾಭಾವವಾಗಲೀ, ಸಂಶಯಜ್ಞಾನವಾಗಲೀ, ಅಥವಾ ಮಿಥ್ಯಾಜ್ಞಾನವಾಗಲೀ ಪ್ರತ್ಯಗಾತ್ಮನ ದೃಷ್ಟಿಯಿಂದ ನೋಡಿದಾಗ ಎಚ್ಚರದಲ್ಲಾಗಲೀ ಸ್ವಪ್ನದಲ್ಲಾಗಲೀ ಸುಷುಪ್ತಿಯಲ್ಲಾಗಲೀ ಯಾವಾಗಲೂ ಇಲ್ಲವೇ ಇಲ್ಲ.</p>
 <p><strong>ವಿವರಣೆ :</strong> ಅಜ್ಞಾನಕ್ಕೆ ಮೂರು ದೃಷ್ಟಿಕೋನಗಳಿರುತ್ತವೆ : ಜ್ಞಾನಾಭಾವ, ಸಂಶಯಜ್ಞಾನ ಮತ್ತು ಮಿಥ್ಯಾಜ್ಞಾನಗಳು. ಈ ಅಜ್ಞಾನವು ಆತ್ಮನಿಗೆ ನಿಜವಾಗಿ ಇದೆಯೇ? ಎಂದು ವಿಚಾರಮಾಡಿದರೆ, ಇಲ್ಲವೇ ಇಲ್ಲ ಎಂದು ಗೊತ್ತಾಗುತ್ತದೆ. ಎಚ್ಚರದಲ್ಲಾಗಲೀ ಕನಸಿನಲ್ಲಾಗಲೀ ಗಾಢನಿದ್ರೆಯಲ್ಲಾಗಲೀ ಅಜ್ಞಾನವೆಂಬುದು ಪರಮಾರ್ಥ ದೃಷ್ಟಿಯಿಂದ ಇಲ್ಲವೇ ಇಲ್ಲ. ಆತ್ಮನೇ ಅವಸ್ಥಾತ್ರಯ ರೂಪದಿಂದಲೂ ತೋರುತ್ತಿದ್ದಾನೆ ಎಂದಮೇಲೆ ಈ ಆತ್ಮನಿಗೆ ಅವಿದ್ಯಾಸಂಬಂಧವು ಇರಬಹುದೇ? ಖಂಡಿತಾ ಅವಿದ್ಯೆಯು ಇಲ್ಲವೇ ಇಲ್ಲ. ಅಜ್ಞಾನದಿಂದಲೇ ಆತ್ಮನು ಅವಸ್ಥಾತ್ರಯರೂಪದಿಂದ ತೋರುತ್ತಿದ್ದಾನೆ. ಆತ್ಮನಿಗಿಂತ ಭಿನ್ನವಾಗಿ ಅವಸ್ಥೆಗಳೇ ಇರುವುದಿಲ್ಲ. ಅವಿದ್ಯೆಯು ಇದೆ ಎಂಬುದೂ ಅವಿದ್ಯಾದೃಷ್ಟಿಯಿಂದಲೇ ಹೇಳುವ ಮಾತು.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಕಾರಣಬ್ರಹ್ಮವಿದೇ ಶ್ರೀಸುರೇಶ್ವರಾಯ ನಮಃ॥</p>
 <p>ಕಾರಣೇ ಬ್ರಹ್ಮಣಿ ಜ್ಞಾತೇ ಜಗತ್ ಕಾರ್ಯಂ ನ ವಿದ್ಯತೇ।<br/>ಕಾರಣಬ್ರಹ್ಮನಿಷ್ಠಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೨೨</strong></p>
 <p><strong><span class="en">22.</span></strong> ಪ್ರಪಂಚವೆಂದರೆ ಬ್ರಹ್ಮವೇ</p>
 <p>ಸ್ವಾಭಾವಿಕಃ ಪ್ರಪಂಚಶ್ಚೇತ್ ಸ ನಿರೋದ್ಧುಂ ನ ಶಕ್ಯತೇ।<br/>ಕಾರ್ಯಶ್ಚೇತ್ ಕಾರಣೋಚ್ಛೇದೇ ಕಾರ್ಯೋಚ್ಛೇದಃ ಸ್ವತೋ ನ ಹಿ॥</p>
 <p>ಸಂಬಂಧವಾರ್ತಿಕಂ ೩೮೭</p>
 <p><strong>ಅನ್ವಯಾರ್ಥ :ಪ್ರಪಂಚಃ</strong> = ಈ ಪ್ರಪಂಚವು, <strong>ಸ್ವಾಭಾವಿಕಃ ಚೇತ್</strong> = ಸತ್ಯವಾಗಿದೆ ಎಂದಾದರೆ, <strong>ಸಃ</strong> = ಅದು, <strong>ನಿರೋದ್ಧುಂ</strong> = ಲಯಗೊಳಿಸಲಿಕ್ಕೆ, <strong>ನ ಶಕ್ಯತೇ</strong> = ಸಾಧ್ಯವಾಗಲಾರದು. ಇನ್ನು, <strong>ಕಾರ್ಯಃ ಚೇತ್</strong> = ಈ ಪ್ರಪಂಚವು ಕಾರ್ಯವಾಗಿದೆ ಎಂದಾದರೆ, <strong>ಕಾರಣೋಚ್ಛೇದೇ</strong> = ಕಾರಣವು ನಾಶವಾಗಿಬಿಟ್ಟರೆ ಮಾತ್ರವೇ, <strong>ಕಾರ್ಯೋಚ್ಛೇದಃ</strong> = ಕಾರ್ಯವು ನಾಶವಾಗಬೇಕೇ ಹೊರತು, <strong>ಸ್ವತಃನ ಹಿ</strong> = ತಾನೇ ನಾಶವಾಗಲಾರದು.</p>
 <p><strong>ಭಾವಾರ್ಥ :</strong> ಈ ದ್ವೈತಪ್ರಪಂಚವು ಬ್ರಹ್ಮಕ್ಕಿಂತ ಭಿನ್ನವಾಗಿ ಸ್ವತಂತ್ರವಾಗಿ ಸತ್ಯವಾಗಿದೆ ಎಂದಾಗಿಬಿಟ್ಟರೆ ಇದನ್ನು ನಾಶಮಾಡಿಕೊಳ್ಳುವುದಕ್ಕಾಗುವುದಿಲ್ಲ. ಇನ್ನು ಕಾರ್ಯವಾಗಿದೆ ಎಂದಾದರೆ ಕಾರಣವು ನಾಶವಾದರೆ ಮಾತ್ರವೇ ಇದು ನಾಶವಾದೀತೇ ಹೊರತು, ಸ್ವತಃ ನಾಶವಾಗುವಂತಿಲ್ಲ.</p>
 <p><strong>ವಿವರಣೆ :</strong> ಈ ಪ್ರಪಂಚವು ನಿಜವಾಗಿಯೂ ಸತ್ಯವಾಗಿ ಇದ್ದುಬಿಟ್ಟಿದ್ದಿದ್ದರೆ ಅದನ್ನು ಲಯಮಾಡಿಕೊಳ್ಳುವುದಕ್ಕೆ ಸಾಧ್ಯವೇ ಇಲ್ಲ. ಏಕೆಂದರೆ ಸತ್ಯವಾಗಿರುವ ಯಾವುದೇ ವಸ್ತುವನ್ನು ಧ್ಯಾನದಿಂದ ಇಲ್ಲದಂತೆ ಮಾಡಿಕೊಳ್ಳಲು ಸಾಧ್ಯವಿಲ್ಲ. ಇನ್ನು ಕಾರ್ಯವೆಂದು ಇಟ್ಟುಕೊಂಡರೆ ಕಾರಣಕ್ಕಿಂತ ಭಿನ್ನವಾಗಿಲ್ಲವಾದ್ದರಿಂದ ಅದನ್ನು ಲಯಮಾಡಿಕೊಳ್ಳಬೇಕಾದದ್ದೇ ಇಲ್ಲ. ಯಾವುದೇ ಕಾರ್ಯವಸ್ತುವು ತನ್ನ ಕಾರಣ ಕ್ಕಿಂತ ಭಿನ್ನವಾಗಿ ಸತ್ಯವಾಗಿರುವುದಿಲ್ಲ. ಒಟ್ಟಿನಲ್ಲಿ ಪ್ರಪಂಚ ಪ್ರವಿಲಯವೆಂಬುದು ಹೊಂದುವುದಿಲ್ಲ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಅದ್ವೈತಸ್ವರೂಪವಿದೇ ಶ್ರೀಸುರೇಶ್ವರಾಯ ನಮಃ॥</p>
 <p>ಬ್ರಹ್ಮಭಿನ್ನಂ ಜಗನ್ನಾಸ್ತಿ ಬ್ರಹ್ಮೈವೇದಂ ಜಗತ್ ಸದಾ।<br/>ಅದ್ವೈತಬ್ರಹ್ಮತತ್ತ್ವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೨೩</strong></p>
 <p><strong><span class="en">23.</span></strong> ಅದ್ವೈತವೆಂದರೆ ಹೀಗರ್ಥ</p>
 <p>ಕಾರಣಾದಿನಿಷೇಧೇನ ನ ಚಾದ್ವೈತಮಭೀಪ್ಸಿತಮ್।<br/>ಐಕಾತ್ಮ್ಯಬೋಧಮಾತ್ರೇಣ ನಿಷೇಧಸ್ಯಾಪ್ಯಪಹ್ನವಾತ್॥</p>
 <p>ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೧-೨೮</p>
 <p><strong>ಅನ್ವಯಾರ್ಥ :ಕಾರಣಾದಿ ನಿಷೇಧೇನ</strong> = ಕಾರಣ, ಕಾರ್ಯ —ಎಂಬೀ ವಿಭಾಗವು ಸತ್ಯವಲ್ಲವೆಂದು ನಿಷೇಧಮಾಡುವುದರಿಂದ, <strong>ಅದ್ವೈತಂ</strong> = ಅದ್ವೈತಸಿದ್ಧಾಂತವು, <strong>ನ ಅಭೀಪ್ಸಿತಂ</strong> = ಇಷ್ಟವಾಗಿರುವುದಿಲ್ಲ. ಮತ್ತೇನೆಂದರೆ, <strong>ಐಕಾತ್ಮ್ಯಬೋಧಮಾತ್ರೇಣ</strong> = ಆತ್ಮನು ಏಕನೇ ಎಂಬ ತಿಳಿವಳಿಕೆಯಿಂದಲೇ, <strong>ನಿಷೇಧಸ್ಯ ಅಪಿ</strong> = ನಿಷೇಧವನ್ನೂ, <strong>ಅಪಹ್ನವಾತ್</strong> = ತಳ್ಳಿ ಹಾಕುತ್ತಿರುವುದರಿಂದ ಅದ್ವೈತವು ಸಿದ್ಧವಾಗುತ್ತದೆ.</p>
 <p><strong>ಭಾವಾರ್ಥ :</strong> ಕಾರ್ಯ, ಕಾರಣ ಎಂಬೀ ದ್ವೈತವು ಸತ್ಯವಲ್ಲ ಎಂದು ಹೇಳಿದ್ದರಿಂದ ಅದ್ವೈತಸಿದ್ಧಾಂತವಾಗಲಾರದು. ಮತ್ತೇನೆಂದರೆ ಈ ವಿಶ್ವವೆಲ್ಲವೂ ಅದ್ವಿತೀಯನಾದ ಆತ್ಮನೇ ಎಂದು ತಿಳಿಯುವುದರಿಂದಲೇ ಅದ್ವೈತವು ಸಿದ್ಧವಾಗುತ್ತಿದೆ.</p>
 <p><strong>ವಿವರಣೆ :</strong> ಈ ದ್ವೈತಪ್ರಪಂಚವು ಸತ್ಯವಲ್ಲ ಎಂದು ಹೇಳುವುದರಿಂದ ಅದ್ವೈತಸಿದ್ಧಾಂತವನ್ನು ಸ್ಥಾಪನೆಮಾಡುತ್ತಿಲ್ಲ. ಮತ್ತೇನೆಂದರೆ, ಈ ಪ್ರಪಂಚವೆಲ್ಲವೂ ಅದ್ವಿತೀಯವಾದ ಪರಬ್ರಹ್ಮವೇ ಆಗಿರುತ್ತದೆ ಎಂದು ಪ್ರತಿಪಾದನೆಮಾಡುವುದರಿಂದ ಅದ್ವೈತವು ತಾನೇ ಸಿದ್ಧವಾಗುತ್ತದೆ. ಎಲ್ಲವೂ ಆತ್ಮನೇ ಎಂದು ತಿಳಿದಾಗಲೇ ಅದ್ವೈತವೂ ಸಿದ್ಧವಾಗುತ್ತದೆ. ಕಾರ್ಯಕಾರಣರೂಪದಿಂದ ತೋರುತ್ತಿರುವ ಈ ಪ್ರಪಂಚವು ಸುಳ್ಳು ಎಂದು ಹೇಳಿದ್ದರಿಂದ ಅದ್ವೈತಸಿದ್ಧಾಂತವು ಸಿದ್ಧವಾಗುವುದಿಲ್ಲ. ಮತ್ತೇನೆಂದರೆ : <strong>ಬ್ರಹ್ಮೈವೇದಂ ವಿಶ್ವಂ</strong>, ಈ ವಿಶ್ವವೆಲ್ಲವೂ ಪೂರ್ಣವಾದ ಬ್ರಹ್ಮವೇ ಎಂದು ತಿಳಿಯುವುದೇ ಅದ್ವೈತವು.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ನಿರಂಜನಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ದರ್ಶನಶ್ರವಣಾದೀನಾಂ ಸಾಕ್ಷಿಭೂತಂ ನಿರಂಜನಮ್।<br/>ಅವಿಕ್ರಿಯಂ ಮಹಾಪ್ರಾಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೨೪</strong></p>
 <p><strong><span class="en">24.</span></strong> ಆತ್ಮನು ದೃಕ್ ಸ್ವರೂಪನು</p>
 <p>ಅಪಶ್ಯನ್ ಪಶ್ಯತೀಂ ಬುದ್ಧಿಮ್ ಅಶೃಣ್ವನ್ ಶೃಣ್ವತೀಂ ತಥಾ।<br/>ನಿರ್ಯತ್ನೋಽವಿಕ್ರಿಯೋಽನಿಚ್ಛನ್ನಿಚ್ಛಂತೀಂ ಚಾಪ್ಯಲುಪ್ತದೃಕ್॥</p>
 <p>ನೈಷ್ಕರ್ಮ್ಯಸಿದ್ಧಿಃ ೨-೭೧</p>
 <p><strong>ಅನ್ವಯಾರ್ಥ :ಅಪಶ್ಯನ್</strong> = ಆತ್ಮನು ತಾನು ಮಾತ್ರ ನೋಡುವ ವ್ಯಾಪಾರವನ್ನು ಮಾಡದೇ, <strong>ಪಶ್ಯತೀಂ</strong> = ನೋಡುತ್ತಿರುವ <strong>ಬುದ್ಧಿಂ</strong> = ಬುದ್ಧಿಯನ್ನೂ, <strong>ಅಶೃಣ್ವನ್</strong> = ತಾನು ಮಾತ್ರ ಕೇಳದೇ, <strong>ಶೃಣ್ವತೀಂ</strong> = ಕೇಳುತ್ತಿರುವ ಬುದ್ಧಿಯನ್ನೂ ಬೆಳಗುತ್ತಿದ್ದಾನೆ. <strong>ನಿರ್ಯತ್ನಃ</strong> = ಆತ್ಮನು ತಾನು ಯತ್ನವನ್ನು ಮಾಡದೇ, <strong>ಅವಿಕ್ರಿಯಃ</strong> = ತಾನು ಸ್ವಲ್ಪವೂ ವಿಕಾರಗೊಳ್ಳದೇ, <strong>ಅನಿಚ್ಛನ್</strong> = ತಾನು ಮಾತ್ರ ಏನನ್ನೂ ಇಚ್ಛಿಸದೇ, <strong>ಇಚ್ಛಂತೀಂ</strong> = ಇಚ್ಛಿಸುತ್ತಿರುವ ಬುದ್ಧಿಯನ್ನು, <strong>ಅಲುಪ್ತದೃಕ್</strong> = ಲೋಪವಿಲ್ಲದೇ, ಅಲುಗಾಡದೇ ನೋಡುತ್ತಿರುತ್ತಾನೆ.</p>
 <p><strong>ಭಾವಾರ್ಥ :</strong> ಆತ್ಮನು ಸ್ವತಃ ಯಾವ ವಿಕಾರಗಳಿಗೂ ಒಳಗಾಗದೇ ಇಂದ್ರಿಯಗಳ ಹಾಗೂ ಬುದ್ಧಿಯ ಎಲ್ಲ ವಿಕಾರಗಳನ್ನೂ ಬೆಳಗುತ್ತಿದ್ದಾನೆ.</p>
 <p><strong>ವಿವರಣೆ :</strong> ಬುದ್ಧಿಯೇ ಕಣ್ಣಿನ ಮೂಲಕ ನೋಡುತ್ತಿರುತ್ತದೆ, ಕಿವಿಗಳ ಉಪಾಧಿಯಿಂದ ಕೇಳುತ್ತಿರುತ್ತದೆ, ಮೂಗಿನ ಮೂಲಕ ವಾಸನೆಯನ್ನು ಮೂಸುತ್ತಿರುತ್ತದೆ, ನಾಲಿಗೆಯ ಮೂಲಕ ರುಚಿಯನ್ನು ನೋಡುತ್ತಿರುತ್ತದೆ, ಸ್ಪರ್ಶೇಂದ್ರಿಯ ಸಂಬಂಧದಿಂದ ಸ್ಪರ್ಶಮಾಡುತ್ತಿರುತ್ತದೆ. ಹೀಗೆ ಅಂತಃಕರಣವು ಸದಾ ವಿಕಾರವಾಗುತ್ತಲೇ ಇರುತ್ತದೆ. ಈ ವಿಕಾರಗಳನ್ನೆಲ್ಲ ಬೆಳಗುತ್ತಿರುವ ಆತ್ಮನು ಮಾತ್ರ ಸ್ವಯಂ ನಿರಾಕಾರನೂ ನಿರ್ವಿಕಾರನೂ ನಿರಂಜನನೂ ಆಗಿರುತ್ತಾನೆ. ಆತ್ಮನಿಗೆ <strong>ಅಲುಪ್ತದೃಕ್</strong> = <strong>ಲೋಪವಾಗದ ದೃಕ್</strong> ಎಂದು ಹೆಸರು. ಕಾರ್ಯಕರಣಸಂಘಾತದ ವಿಕಾರಗಳನ್ನೆಲ್ಲ ಬೆಳಗುತ್ತಿದ್ದರೂ ಆತ್ಮನು ನಿರ್ವಿಕಾರಿಯಾಗಿದ್ದಾನೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ವಿದ್ಯಾಫಲಜ್ಞಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಮಾಯಯಾ ಮುಹ್ಯತೇ ಜಂತುಃ ವಿದ್ಯಯಾ ಚ ವಿಮುಚ್ಯತೇ।<br/>ಮಾಯಾವಿದೂರಂ ವಿದ್ಯೇಶಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೨೫</strong></p>
 <p><strong><span class="en">25.</span></strong> ಮಾಯ್ಕಾೃ–ವಿದ್ಯಾಫಲಗಳು</p>
 <p>ಮಾಯಯಾಧಿಕಸಂಮೂಢಃ ವಿದ್ಯಯೇಶಃ ಪ್ರಕಾಶತೇ।<br/>ನಿರ್ವಿಕಲ್ಪಾನುಸಂಧಾನೇ ಸಮ್ಯಗಾತ್ಮಾ ಪ್ರಕಾಶತೇ॥</p>
 <p>ಮಾನಸೋಲ್ಲಾಸ ೪-೩೬</p>
 <p><strong>ಅನ್ವಯಾರ್ಥ :ಮಾಯಯಾ</strong> = ಮಾಯೆಯಿಂದ, <strong>ಅಧಿಕ ಸಂಮೂಢಃ</strong> = ಹೆಚ್ಚಾಗಿ ಸಂಮೂಢನಾಗಿರುತ್ತಾನೆ; <strong>ವಿದ್ಯಯಾ</strong> = ಆತ್ಮವಿದ್ಯೆಯಿಂದ, <strong>ಈಶಃ</strong> = ತಾನೇ ಈಶನಾಗಿ, <strong>ಪ್ರಕಾಶತೇ</strong> = ಹೊಳೆಯುತ್ತಾನೆ, <strong>ನಿರ್ವಿಕಲ್ಪಾನುಸಂಧಾನೇ</strong> = ಯಾವ ವಿಕಲ್ಪಗಳೂ ಇಲ್ಲದ ತನ್ನ ನಿಜಸ್ವರೂಪದ ಅನುಸಂಧಾನದಿಂದ, <strong>ಆತ್ಮಾ</strong> = ಆತ್ಮನು, <strong>ಸಮ್ಯಕ್</strong> = ಚೆನ್ನಾಗಿ, <strong>ಪ್ರಕಾಶತೇ</strong> = ಹೊಳೆಯುತ್ತಾನೆ.</p>
 <p><strong>ಭಾವಾರ್ಥ :</strong> ಜೀವಾತ್ಮನು ಮಾಯೆಯಿಂದ ಸಂಮೂಢನಾಗಿರುತ್ತಾನೆ, ಆತ್ಮವಿದ್ಯೆಯಿಂದ ಪ್ರಕಾಶಿಸುತ್ತಾನೆ; ಮತ್ತು ತನ್ನ ಪರಮಾರ್ಥಸ್ವರೂಪದ ಅನುಸಂಧಾನದಿಂದ ತಾನೇ ಬ್ರಹ್ಮವಾಗಿ ಮೆರೆಯುತ್ತಾನೆ.</p>
 <p><strong>ವಿವರಣೆ :</strong> ಪ್ರತಿಯೊಬ್ಬ ಜೀವಾತ್ಮನೂ ದೇಹಾದಿಗಳನ್ನೇ ತಾನೆಂದು ತಿಳಿದು ಅಧಿಕವಾಗಿ ಸಂಮೂಢನಾಗಿರುವುದು <strong>ಮಾಯೆಯಿಂದ</strong>. ಮಾಯೆಗೆ ಸಿಕ್ಕಿಕೊಂಡು ಜೀವಾತ್ಮನು ಸಂಸಾರದಲ್ಲಿ ಮುಳುಗಿರುತ್ತಾನೆ. ಇನ್ನು, ಇದೇ ಜೀವನು ವೇದಾಂತಗಳ ಉಪದೇಶಗಳನ್ನು ಶ್ರವಣ ಮನನ ಮಾಡಿದರೆ ಆತ್ಮಜ್ಞಾನವನ್ನು ಪಡೆದುಕೊಳ್ಳುತ್ತಾನೆ. ಅದರಿಂದ ಈಶ್ವರನಾಗಿ ಮೆರೆಯುತ್ತಾನೆ. ತನ್ನ ನಿರುಪಾಧಿಕಸ್ವರೂಪವನ್ನು ಅನುಸಂಧಾನಮಾಡಿದರೆ ತಾನೇ ಸ್ವಯಂಜ್ಯೋತಿಯಾಗಿ ಪ್ರಕಾಶಿಸುತ್ತಾನೆ. ಅವಿದ್ಯಾಕಲ್ಪಿತವಾದ ಮಾಯೆಗೆ ವಶನಾಗಿ ಆ ಮಾಯೆಯಿಂದ ಇವನ ನೈಜಸ್ವರೂಪವು ಮರೆಯಾದಂತೆ ಆಗಿರುತ್ತದೆ. ಜ್ಞಾನದಿಂದ ಇವನ ನೈಜಸ್ವರೂಪವು ತೋರಿಕೊಳ್ಳುತ್ತದೆ. ಆತ್ಮವಿದ್ಯೆಯಿಂದ ಮುಮುಕ್ಷುವು ಮಾಯೆಯನ್ನು ಗೆಲ್ಲಬಹುದು.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 <p class="text-center">॥ಓಂ ಪೂರ್ಣತತ್ತ್ವನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಪೂರ್ಣಮದಃ ಪೂರ್ಣಮಿದಂ ಪೂರ್ಣಾತ್ ಪೂರ್ಣಮುದಚ್ಯತೇ।<br/>ಪೂರ್ಣಬ್ರಹ್ಮಾತ್ಮತತ್ತ್ವಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೨೬</strong></p>
 <p><strong><span class="en">26.</span></strong> ಅಸತ್ತೂ ಪೂರ್ಣವೇ</p>
 <p>ಸತ್ತತ್ತ್ವಕಮಿದಂ ಸರ್ವಮ್ ಇತಿ ಸಂಸಾಧ್ಯ ಯತ್ನತಃ।<br/>ತಸ್ಯಾಪಿ ಸಂವಿನ್ಮಾತ್ರೇಣ ಪೂರ್ಣತೈವೋಚ್ಯತೇಽಸತಃ॥</p>
 <p>ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೧-೨೯</p>
 <p><strong>ಅನ್ವಯಾರ್ಥ :ಇದಂ ಸರ್ವಂ</strong> = ಇದೆಲ್ಲವೂ, <strong>ಸತ್ ತತ್ತ್ವಕಂ</strong> = ಸದ್ರೂಪವಾದ ಬ್ರಹ್ಮವೇ ಆಗಿರುತ್ತದೆ, <strong>ಇತಿ</strong> = ಎಂದು, <strong>ಯತ್ನತಃ</strong> = ಪ್ರಯತ್ನಪೂರ್ವಕವಾಗಿ, <strong>ಸಂಸಾಧ್ಯ</strong> = ಸಿದ್ಧಮಾಡಿ, <strong>ಅಸತಃ ಅಪಿ</strong> = ಅಸತ್ತೂ ಕೂಡ, <strong>ಸಂವಿತ್ಮಾತ್ರೇಣ</strong> = ಕೇವಲ ಚಿನ್ಮಾತ್ರವೇ ಆಗಿರುವುದರಿಂದ, <strong>ತಸ್ಯ</strong> = ಆ ಬ್ರಹ್ಮವು, <strong>ಪೂರ್ಣತಾ ಏವ</strong> = ಪೂರ್ಣವೇ ಆಗಿರುತ್ತದೆ ಎಂದು, <strong>ಉಚ್ಯತೇ</strong> = ಶ್ರುತಿಯಲ್ಲಿ ಹೇಳಿರುತ್ತದೆ. ಎಲ್ಲವೂ ಪರಿಪೂರ್ಣಬ್ರಹ್ಮವೇ ಆಗಿರುತ್ತದೆ.</p>
 <p><strong>ಭಾವಾರ್ಥ :</strong> ಸತ್ ಅಸತ್ ರೂಪವಾದ ಈ ಪ್ರಪಂಚವೆಲ್ಲವೂ ಚಿನ್ಮಾತ್ರವಾಗಿರುವುದರಿಂದ ಬ್ರಹ್ಮವು ಸದಾ ಪೂರ್ಣಸ್ವರೂಪವೇ ಆಗಿರುತ್ತದೆ. ಅಸತ್ತಾಗಿರುವ ಪ್ರಪಂಚವೂ ಬ್ರಹ್ಮವೇ ಆಗಿರುತ್ತದೆ.</p>
 <p><strong>ವಿವರಣೆ :</strong> ಸದ್ರೂಪವಾದ ಪ್ರಪಂಚವು ಬ್ರಹ್ಮವಾಗಿರಬಹುದು. ಆದರೆ ಅಸದ್ರೂಪವಾದ, ಅನೃತರೂಪವಾದ ವಸ್ತುಗಳೂ ಹೇಗೆ ಬ್ರಹ್ಮವಾದಾವು? ಎಂದರೆ, ಸತ್ ಅಸತ್ ಎರಡೂ ಈ ಪ್ರಪಂಚದೊಳಗೇ ತೋರಬೇಕಲ್ಲವೆ? ಸ್ವಪ್ನದಲ್ಲಿ ಸುಳ್ಳು, ಸತ್ಯ—ಎಂದು ಎರಡು ವಿಭಾಗಗಳಾಗಿ ತೋರಿದರೂ ನಿಜವಾಗಿ ಎರಡೂ ಸುಳ್ಳೇ ಆಗಿರುತ್ತದೆಯಲ್ಲವೆ? ಅದರಂತೆಯೇ ಈ ಪೂರ್ಣಬ್ರಹ್ಮವೇ ಎರಡೂ ಆಗಿ ತೋರುತ್ತಿದೆ. ಪರಬ್ರಹ್ಮದ ದೃಷ್ಟಿಯಿಂದ ಎಲ್ಲವೂ ಪರಬ್ರಹ್ಮವೇ. ಆದ್ದರಿಂದ ಬ್ರಹ್ಮವು ಪೂರ್ಣ. <strong>ಸಚ್ಚ ತ್ಯಚ್ಚಾಭವತ್। ನಿರುಕ್ತಂ ಚಾನಿರುಕ್ತಂ ಚ। ನಿಲಯನಂ ಚಾನಿಲಯನಂ ಚ। ವಿಜ್ಞಾನಂ ಚಾವಿಜ್ಞಾನಂ ಚ। ಸತ್ಯಂ ಚಾನೃತಂ ಚ ಸತ್ಯಮಭವತ್</strong>—ಎಂದು ಶ್ರುತಿ ಹೇಳುತ್ತಿದೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಸ್ವತಃಸಿದ್ಧಾತ್ಮನಿಷ್ಠಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಪ್ರತ್ಯಗಾತ್ಮಸ್ವರೂಪಜ್ಞಂ ಸ್ವತಃಸಿದ್ಧಾತ್ಮಬೋಧಕಮ್।<br/>ಪ್ರತ್ಯಗ್ಧರ್ಮೈಕನಿಷ್ಠಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೨೭</strong></p>
 <p><strong><span class="en">27.</span></strong> ಆತ್ಮನು ಸ್ವತಃಸಿದ್ಧನು</p>
 <p>ಯತ್ ಸಿದ್ಧಾವಿದಮಃ ಸಿದ್ಧಿಃ ಯದಸಿದ್ಧೌ ನ ಕಿಂಚನ।<br/>ಪ್ರತ್ಯಗ್ಧರ್ಮೈಕನಿಷ್ಠಸ್ಯ ಯಾಥಾತ್ಮ್ಯಂ ವಕ್ಷ್ಯತೇ ಸ್ಫುಟಮ್॥</p>
 <p>ನೈಷ್ಕರ್ಮ್ಯಸಿದ್ಧಿಃ ೧-೪</p>
 <p><strong>ಅನ್ವಯಾರ್ಥ :ಯತ್ ಸಿದ್ಧೌ</strong> = ಯಾವುದು ಸಿದ್ಧವಾದರೇ, <strong>ಇದಮಃ</strong> = ‘ಇದಂ’ ಎಂಬ ಈ ದ್ವೈತವೆಲ್ಲವೂ, <strong>ಸಿದ್ಧಿಃ</strong> = ಸಿದ್ಧವಾಗುತ್ತದೆಯೋ, <strong>ಯದಸಿದ್ಧೌ</strong> = ಯಾವುದು ಸಿದ್ಧವಾಗದೇ ಹೋದರೆ, <strong>ನ ಕಿಂಚನ</strong> = ಯಾವುದೊಂದೂ ಸಿದ್ಧವಾಗುವುದಿಲ್ಲವೋ; ಅಂಥ, <strong>ಪ್ರತ್ಯಗ್ಧರ್ಮೈಕನಿಷ್ಠಸ್ಯ</strong> = ಪ್ರತ್ಯಗಾತ್ಮನ, <strong>ಯಾಥಾತ್ಮ್ಯಂ</strong> = ನಿಜವಾದ ಸ್ವರೂಪವು, <strong>ಸ್ಫುಟಮ್</strong> = ಸುಸ್ಪಷ್ಟವಾಗಿ, <strong>ವಕ್ಷ್ಯತೇ</strong> = ನಮ್ಮಿಂದ ತಿಳಿಸಲ್ಪಡುತ್ತದೆ.</p>
 <p><strong>ಭಾವಾರ್ಥ :</strong> ಆತ್ಮನು ಸಿದ್ಧವಾದಮೇಲೆಯೇ ಈ ದ್ವೈತಪ್ರಪಂಚದ ಸಿದ್ಧಿಯು ಆಗಬೇಕು. ಆತ್ಮನಿಲ್ಲದೇ ಹೋದರೆ ಯಾವ ವಸ್ತುವಿಗೂ ಇರುವಿಕೆಯೆಂಬುದು ಇರಲಾರದು. ಇವನೇ ಪ್ರತ್ಯಗಾತ್ಮನು. ಇವನ ಸ್ವರೂಪವನ್ನು <strong>ನೈಷ್ಕರ್ಮ್ಯಸಿದ್ಧಿ</strong> ಗ್ರಂಥದಲ್ಲಿ ತಿಳಿಸಲಾಗುವುದು.</p>
 <p><strong>ವಿವರಣೆ :</strong> ಆತ್ಮನಿಂದಲೇ ‘ಇದಂ’ ವಿಶ್ವವು ಸಿದ್ಧವಾಗಬೇಕಾಗಿದೆ. ಆತ್ಮನಿಂದಲೇ ಪ್ರಮಾತೃ , ಪ್ರಮಾಣ, ಪ್ರಮೇಯಗಳೆಲ್ಲವೂ ಸಿದ್ಧವಾಗುತ್ತಿವೆ. ಆತ್ಮನೆಂದರೆ ತಾನು. ‘ನಾನು’ಗಳಿಗೆಲ್ಲ ಆಸ್ಪದನಾದ ಆತ್ಮನೇ ‘ತಾನು’. ಈ ಆತ್ಮನೇ ಪ್ರತ್ಯಗಾತ್ಮನು. ಈ ಪ್ರತ್ಯಗಾತ್ಮನು ಸ್ವತಃಸಿದ್ಧನಾಗಿ ಇರುವುದರಿಂದಲೇ ಉಳಿದದ್ದೆಲ್ಲವೂ ‘ಇದೆ’ ಎನಿಸಿರುತ್ತವೆ.</p>
 <p>ಈ ಪ್ರತ್ಯಗಾತ್ಮನೇ ಪರಬ್ರಹ್ಮವು, ಈ ಪ್ರತ್ಯಗಾತ್ಮನೇ ಸಕಲಚರಾಚರ ವಿಶ್ವಕ್ಕೆ ಆತ್ಮನಾಗಿರುತ್ತಾನೆ. ಇವನಿಂದಲೇ ಪ್ರಮಾಣಗಳೂ ಸಿದ್ಧವಾಗುತ್ತಿವೆಯೇ ಹೊರತು, ಪ್ರಮಾಣಗಳಿಂದ ಆತ್ಮನು ಸಿದ್ಧವಾಗುತ್ತಿಲ್ಲ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಕರ್ತೃತ್ವಾದಿವಿದೂರಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಅವಿದ್ಯಯೈವ ಕರ್ತೃತ್ವಂ ಸಂಸಾರಿತ್ವಂ ತಥೈವ ಚ।<br/>ಸರ್ವಸಂಸಾರನಿರ್ಮುಕ್ತಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೨೮</strong></p>
 <p><strong><span class="en">28.</span></strong> ಅವಿದ್ಯೆಯಿಂದಲೇ ಕರ್ತೃತ್ವ</p>
 <p>ಅಸ್ಮತ್ಪಕ್ಷೇ ಹಿ ಕರ್ತೃತ್ವಮವಿದ್ಯಾಮಾತ್ರಕಲ್ಪಿತಮ್।<br/>ತದಭಾವಾನ್ನ ಸಂಸಾರಃ ಭೂತೋ ಭಾವೀ ನ ವರ್ತತೇ॥</p>
 <p>ಸಂಬಂಧವಾರ್ತಿಕಂ ೧೦೮೭</p>
 <p><strong>ಅನ್ವಯಾರ್ಥ :ಅಸ್ಮತ್ಪಕ್ಷೇ</strong> = ವೇದಾಂತದ ದೃಷ್ಟಿಯಿಂದ ನೋಡಿದರೆ, <strong>ಕರ್ತೃತ್ವಂ</strong> = ಕರ್ತೃತ್ವವು, <strong>ಅವಿದ್ಯಾಕಲ್ಪಿತಂ</strong> = ಅವಿದ್ಯೆಯಿಂದ ಕಲ್ಪಿತವಾಗಿರುತ್ತದೆ. <strong>ತದಭಾವಾತ್</strong> = ಆ ಕರ್ತೃತ್ವವು ನಿಜವಾಗಿ ಇಲ್ಲದಿರುವುದರಿಂದ, <strong>ಸಂಸಾರಃ</strong> = ಆತ್ಮನಲ್ಲಿ ಸಂಸಾರವೆಂಬುದು, <strong>ನ ಭೂತಃ</strong>, <strong>ನ ಭಾವೀ</strong> = ಹಿಂದೆಯೂ ಇರಲಿಲ್ಲ, ಮುಂದೆಯೂ ಇರುವುದಿಲ್ಲ. ಏಕೆಂದರೆ, <strong>ನವರ್ತತೇ</strong> = ಯಾವಾಗಲೂ ಇಲ್ಲ.</p>
 <p><strong>ಭಾವಾರ್ಥ :</strong> ವೇದಾಂತದ ಪ್ರಕಾರ ಆತ್ಮನಲ್ಲಿ ಕರ್ತೃತ್ವವೆಂಬುದು ಅವಿದ್ಯಾಕಲ್ಪಿತವಾದದ್ದು; ಎಂದರೆ ನಿಜವಾಗಿ ಕರ್ತೃತ್ವವು ಇಲ್ಲವೇ ಇಲ್ಲ. ಅಂದಮೇಲೆ ಇನ್ನು ಸಂಸಾರವೆಲ್ಲಿದೆ? ಆತ್ಮನಲ್ಲಿ ಸಂಸಾರದ ಗಂಧಮಾತ್ರವೂ ಇರಲಾರದು!</p>
 <p><strong>ವಿವರಣೆ :</strong> ಆತ್ಮನಲ್ಲಿ ತೋರುತ್ತಿರುವ ಕರ್ತೃತ್ವವು ಅವಿದ್ಯಾಕಲ್ಪಿತ ಎಂದು ವೇದಾಂತಗಳು ಸಾರುತ್ತಿವೆ. ಅವಿದ್ಯಾಕಲ್ಪಿತವೆಂದರೆ ನಿಜವಾಗಿ ಇಲ್ಲದ್ದು ಎಂದರ್ಥ. ಕರ್ತೃತ್ವವೇ ಆತ್ಮನಲ್ಲಿ ನಿಜವಾಗಿ ಇಲ್ಲವೆಂದಾದರೆ, ಇನ್ನು ಸಂಸಾರಿತ್ವವು ಆತ್ಮನಿಗೆ ಇದೆಯೇ? ಎಂದರೆ, ಇಲ್ಲವೇ ಇಲ್ಲ. ಏಕೆಂದರೆ ಅವಿದ್ಯೆಯಿಂದಲೇ ಸಂಸಾರವು ತೋರುತ್ತಿದೆಯೇ ಹೊರತು ಆತ್ಮನ ಸ್ವರೂಪದಲ್ಲಿ ಸೇರಿಕೊಂಡಿರುವುದಿಲ್ಲ. ಅವಿದ್ಯೆಯು ಇರುವವರೆಗೂ ಆತ್ಮನಲ್ಲಿ ಕರ್ತೃತ್ವವೂ ಭೋಕ್ತೃತ್ವವೂ ಮತ್ತು ಪ್ರಮಾತೃತ್ವವೂ ತೋರುತ್ತಿವೆ. ಅವಿದ್ಯೆಯು ಬಾಧಿತವಾದ ಕೂಡಲೇ ಈ ಸಂಸಾರವು ಆತ್ಮನಲ್ಲಿ ಇಲ್ಲವೇ ಇಲ್ಲ. ನಿಜವಾಗಿ ವಿಚಾರಮಾಡಿನೋಡಿದರೆ ಸಂಸಾರವೆಂಬುದು ಪರಮಾರ್ಥವಾಗಿ ಇಲ್ಲವೇ ಇಲ್ಲ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ದೇಹಾದಿತಾದಾತ್ಮ್ಯರಹಿತಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ದೇಹೇಂದ್ರಿಯಮನೋಬುದ್ಧಿಪ್ರಾಣತಾದಾತ್ಮ್ಯವರ್ಜಿತಮ್।<br/>ದಕ್ಷಿಣಾಮೂರ್ತಿರೂಪಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೨೯</strong></p>
 <p><strong><span class="en">29.</span></strong> ಇವನೇ ದಕ್ಷಿಣಾಮೂರ್ತಿ</p>
 <p>ದೇಹೇಂದ್ರಿಯಾಸುಹೀನಾಯ ಮಾನದೂರಸ್ವರೂಪಿಣೇ।<br/>ಜ್ಞಾನಾನಂದಸ್ವರೂಪಾಯ ದಕ್ಷಿಣಾಮೂರ್ತಯೇ ನಮಃ॥</p>
 <p>ಮಾನಸೋಲ್ಲಾಸ ೫-೩೪</p>
 <p><strong>ಅನ್ವಯಾರ್ಥ :ದೇಹ ಇಂದ್ರಿಯ ಅಸು ಹೀನಾಯ</strong> = ದೇಹ, ಇಂದ್ರಿಯ, ಪ್ರಾಣಗಳ ಸಂಬಂಧವಿಲ್ಲದ, <strong>ಮಾನ ದೂರ ಸ್ವರೂಪಿಣೇ</strong> = ಪ್ರಮಾಣಗಳಿಂದ ದೂರವಾದ ಸ್ವರೂಪವುಳ್ಳಂಥ, <strong>ಜ್ಞಾನ ಆನಂದ ಸ್ವರೂಪಾಯ</strong> = ಜ್ಞಾನಾನಂದಸ್ವರೂಪನಾದ, <strong>ದಕ್ಷಿಣಾಮೂರ್ತಯೇ</strong> = ದಕ್ಷಿಣಾಮೂರ್ತಿಗೆ, <strong>ನಮಃ</strong> = ನಮಸ್ಕಾರವು.</p>
 <p><strong>ಭಾವಾರ್ಥ :</strong> ದೇಹೇಂದ್ರಿಯಾದಿ ಉಪಾಧಿಗಳ ಸಂಬಂಧವಿಲ್ಲದ, ಪ್ರಮಾಣಗಳಿಗೆ ಗೋಚರನಾಗದ, ಸತ್ಯಜ್ಞಾನಾನಂದಸ್ವರೂಪನೇ ದಕ್ಷಿಣಾಮೂರ್ತಿಯು. ಇವನಿಗೆ ನಮಸ್ಕಾರಗಳು.</p>
 <p><strong>ವಿವರಣೆ :</strong> ದಕ್ಷಿಣಾಮೂರ್ತಿಯೆಂದರೆ ಸಚ್ಚಿದಾನಂದ ಸ್ವರೂಪನಾದ ಪರಮಾತ್ಮನೇ ಹೊರತು ಒಬ್ಬ ಪರಿಚ್ಛಿನ್ನನಾದ ದೇವತೆಯಲ್ಲ. ಇವನ ಸ್ವರೂಪವನ್ನು ಹೀಗೆ ತಿಳಿಯಬೇಕು : ದೇಹ, ಇಂದ್ರಿಯ, ಮನಸ್ಸು, ಬುದ್ಧಿ , ಪ್ರಾಣಗಳೆಂಬ ಉಪಾಧಿಗಳ ಹಂಗಿಲ್ಲದಿರುವ, ನಿರುಪಾಧಿಕನಾದ ಪರಮಾತ್ಮನೇ ದಕ್ಷಿಣಾಮೂರ್ತಿಯು. ಇವನನ್ನು ಪ್ರತ್ಯಕ್ಷ , ಅನುಮಾನ, ಉಪಮಾನಾದಿ ಯಾವ ಪ್ರಮಾಣಗಳಿಂದಲೂ ವಿಷಯೀಕರಿಸಿಕೊಂಡು ಅನಾತ್ಮವಸ್ತುಗಳನ್ನು ತಿಳಿಯುವಂತೆ ತಿಳಿಯಲು ಸಾಧ್ಯವಿಲ್ಲ. ದಕ್ಷಿಣಾಮೂರ್ತಿ ಎಂದರೆ ಸಚ್ಚಿದಾನಂದ ಅನಂತ ಸ್ವರೂಪ ನಾದ ಪರಬ್ರಹ್ಮವೇ ಎಂದು ತಿಳಿಯಬೇಕು. ನಿರ್ಗುಣನೂ ನಿರುಪಾಧಿ ಕನೂ ನಿರ್ವಿಶೇಷನೂ ನಿರವಯವನೂ ಪ್ರಪಂಚೋಪಶಮನೂ ಪರಿಪೂರ್ಣನೂ ಆಗಿರುವ ಸರ್ವಾತ್ಮನೇ <strong>ದಕ್ಷಿಣಾಮೂರ್ತಿ</strong>ಯು. ಪ್ರತಿಯೊಬ್ಬ ಜೀವನೂ ಈ ದಕ್ಷಿಣಾಮೂರ್ತಿಸ್ವರೂಪನೇ ಆಗಿರುತ್ತಾನೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಶ್ರುತ್ಯರ್ಥನಿರ್ಧಾರಕಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಉಪಾಸನಾನುಗುಣ್ಯೇನ ಫಲಮಾಪ್ನೋತಿ ಮಾನವಃ।<br/>ಉಪಾಸ್ತಿಮಾರ್ಗಮರ್ಮಜ್ಞಂ <strong>ಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೩೦</strong></p>
 <p><strong><span class="en">30.</span></strong> ಪ್ರಾಜಾಪತ್ಯ ಫಲ</p>
 <p>ಪ್ರಾಜಾಪತ್ಯಂ ಪದಂ ಯೋ ಯೋ ಹ್ಯಧಿಕಾರೀ ಪರೀಪ್ಸತಿ।<br/>ತನ್ನಿರ್ಧಾಯಾರ್ನಯಾ ಶ್ರುತ್ಯಾ ಪದಮಾಪ್ನೋತ್ಯುಪಾಸನಾತ್॥</p>
 <p>ಬೃಹದಾರಣ್ಯಕಭಾಷ್ಯವಾರ್ತಿಕಂ ೧-೩-೧೨</p>
 <p><strong>ಅನ್ವಯಾರ್ಥ :</strong> <strong>ಯಃ ಯಃ</strong> = ಯಾವ ಯಾವ, <strong>ಅಧಿಕಾರೀ</strong> = ಉಪಾಸಕನಾದ ಅಧಿಕಾರಿಯು, <strong>ಪ್ರಾಜಾಪತ್ಯಂ</strong> = ಪ್ರಜಾಪತಿಯ ಸ್ಥಾನವನ್ನು, <strong>ಪರೀಪ್ಸತಿ</strong> = ಹೊಂದಲು ಇಷ್ಟಪಡುತ್ತಾನೆಯೋ, <strong>ಅನಯಾ</strong> = ಈ, <strong>ಶ್ರುತ್ಯಾ</strong> = ಶ್ರುತಿಪ್ರಾಮಾಣ್ಯದಿಂದ, <strong>ತತ್</strong> = ಅದನ್ನು, <strong>ನಿರ್ಧಾಯರ್</strong> = ನಿರ್ಧಾರಮಾಡಿಕೊಂಡು, <strong>ಉಪಾಸನಾತ್</strong> = ಪ್ರಜಾಪತಿಯ ಉಪಾಸನೆಯಿಂದ, <strong>ತತ್ ಪದಂ</strong> = ಆ ಸ್ಥಾನವನ್ನು ಉಪಾಸಕನು, <strong>ಆಪ್ನೋತಿ ಹಿ</strong> = ಹೊಂದುತ್ತಾನೆ.</p>
 <p><strong>ಭಾವಾರ್ಥ :</strong> ಶ್ರುತಿಯಲ್ಲಿ ತಿಳಿಸಿರುವಂತೆ ಪ್ರಜಾಪತಿಯನ್ನು ಉಪಾಸನೆಮಾಡುತ್ತಾ ಬಂದರೆ ಅಂಥವನು ಮರಣಾನಂತರ ಪ್ರಜಾಪತಿಲೋಕವನ್ನೇ ಹೊಂದುತ್ತಾನೆ.</p>
 <p><strong>ವಿವರಣೆ :</strong> ಲೋಕಾಂತರದ ಹಾಗೂ ಜನ್ಮಾಂತರದ ಫಲಗಳನ್ನು ಕೊಡುವ ಉಪಾಸನೆಗಳನ್ನು ತಾನೇ ತನ್ನ ಬುದ್ಧಿಗೆ ತೋಚಿದಂತೆ ಮಾಡಬಾರದು. ಇನ್ನು ಪ್ರಾಜಾಪತ್ಯಫಲಕವಾದ ಉಪಾಸನೆಯನ್ನಂತೂ ಹಾಗೆ ಮಾಡಲೇಬಾರದು. ಮತ್ತೇನೆಂದರೆ, ಶ್ರುತಿಯಲ್ಲಿ ತಿಳಿಸಿರುವಂತೆಯೇ ಮಾಡಬೇಕು. ಸದ್ಗುರುಗಳಿಂದ ಉಪಾಸನವಿಧಿವಿಧಾನಗಳನ್ನು ಚೆನ್ನಾಗಿ ತಿಳಿದುಕೊಂಡೇ ಉಪಾಸನೆಮಾಡಬೇಕು. ಸರಿಯಾಗಿ ತಿಳಿಯದೇ ಅಡ್ಡಾದಿಡ್ಡಿಯಾಗಿ ತನಗೆ ಇಷ್ಟಬಂದಂತೆ ಮಾಡಿದ ಉಪಾಸನೆಗಳಿಂದ ಅನಿಷ್ಟಫಲಗಳೂ ಉಂಟಾಗಿಬಿಡುತ್ತವೆ. ಯಥಾಶಾಸ್ತ್ರವಾಗಿಯೇ ಉಪಾಸನೆಗಳನ್ನು ಮಾಡಬೇಕು. ಸುಮ್ಮನೆ ಯಾಂತ್ರಿಕವಾಗಿ ಮಾಡಿದ ಉಪಾಸನೆಯಿಂದ ಉತ್ತಮ ಫಲಗಳು ದೊರಕವು.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 
 <p class="text-center">॥ಓಂ ಶ್ರುತ್ಯುಪದೇಶಫಲಜ್ಞಾಯ ಶ್ರೀಸುರೇಶ್ವರಾಯ ನಮಃ॥</p>
 <p>ಅಹಂ ಬ್ರಹ್ಮೇತಿ ತಿಷ್ಠಂತಂ ಸದಾ ಕೈವಲ್ಯಮಾಶ್ರಿತಮ್।<br/>ತ್ಯಕ್ತಮಿಥ್ಯಾಭಿಮಾನಂ <strong>ಶ್ರೀಸುರೇಶ್ವರಮಹಂ ಭಜೇ</strong>॥</p>
 <p>ಜನವರಿ <strong>೩೧</strong></p>
 <p><strong><span class="en">31.</span></strong> ಶ್ರುತ್ಯುಪದೇಶದಿಂದಾಗುವ ಫಲ</p>
 <p>ಅಹಂಮಿಥ್ಯಾಭಿಶಾಪೇನ ದುಃಖ್ಯಾತ್ಮಾ ತಚ್ಛುಶುತ್ಸಯಾ।<br/>ಇತಃ ಶ್ರುತಿಂ ತಯಾ ನೇತೀತ್ಯುಕ್ತಃ ಕೈವಲ್ಯಮಾಸ್ಥಿತಃ॥</p>
 <p>ನೈಷ್ಕರ್ಮ್ಯಸಿದ್ಧಿಃ ೨-೧೧೬</p>
 <p><strong>ಅನ್ವಯಾರ್ಥ :ಅಹಂ ಮಿಥ್ಯಾಭಿಶಾಪೇನ</strong> = ಅಹಂ ಎಂಬ ಮಿಥ್ಯಾರೂಪದ ಅಭಿಶಾಪದಿಂದ, <strong>ದುಃಖೀ ಆತ್ಮಾ</strong> = ದುಃಖಿಯಾದ ಆತ್ಮನು, <strong>ತಚ್ಛುಶುತ್ಸಯಾ</strong> = ಶ್ರುತಿಯ ಹತ್ತಿರಕ್ಕೆ, <strong>ಇತಃ</strong> = ಬಂದವನಾಗುತ್ತಾನೆ. <strong>ತಯಾ</strong> = ಆ ಶ್ರುತಿಯಿಂದ, <strong>ನೇತಿ ಇತ್ಯುಕ್ತಃ</strong> = ನೀನು ಈ ‘ಅಹಂ’ ಅಲ್ಲ ಎಂದು ಉಪದೇಶಿಸಲ್ಪಟ್ಟವನಾಗಿ, ಸಾಧಕನು, <strong>ಕೈವಲ್ಯಮ್</strong> = ಮೋಕ್ಷವನ್ನೇ, <strong>ಆಸ್ಥಿತಃ</strong> = ಹೊಂದಿಬಿಡುತ್ತಾನೆ.</p>
 <p><strong>ಭಾವಾರ್ಥ :</strong> ಸಾಧಕನಿಗೆ ಸುಳ್ಳಾದ ಅಹಂಕಾರದ ಅಧ್ಯಾಸದಿಂದ ದುಃಖವು ಉಂಟಾಗಿರುತ್ತದೆ. ಈ ದುಃಖದಿಂದ ಸಾಧಕನು ಶ್ರುತಿಯ ಹತ್ತಿರಕ್ಕೆ ಹೋದಾಗ, ಶ್ರುತಿಯು ಈ ಅಹಂಕಾರವು ‘ನೀನಲ್ಲ’ ಎಂದು ಹೇಳಿದಾಗ ಅದನ್ನು ಸರಿಯಾಗಿ ತಿಳಿದುಕೊಂಡರೆ ಸಾಧಕನು ಸುಲಭವಾಗಿ ಕೈವಲ್ಯವನ್ನು ಪಡೆದು ಮುಕ್ತನಾಗಿಬಿಡುತ್ತಾನೆ.</p>
 <p><strong>ವಿವರಣೆ :</strong> ಅಧ್ಯಾತ್ಮಸಾಧಕನಿಗೆ ದೇಹ, ಇಂದ್ರಿಯ, ಮನೋಬುದ್ಧಿಗಳ ಹಾಗೂ ಅಹಂಕಾರದ ತಾದಾತ್ಮ್ಯ ಅಧ್ಯಾಸದಿಂದ ದುಃಖವು ತೋರುತ್ತಿರುತ್ತದೆ. ಇದು ಮಿಥ್ಯಾ ಅಹಂಕಾರದ ಶಾಪವೋ ಎನ್ನುವಂತೆ ಇದೆ. ಮಿಥ್ಯಾ ಅಹಂಕಾರದ ಅಧ್ಯಾಸದಿಂದ ದುಃಖವಾಗಿರುತ್ತದೆ. ಈ ದುಃಖದಿಂದ ಪರಿತಪ್ತನಾದ ಸಾಧಕನು ಶ್ರುತಿಮಾತೆಯ ಬಳಿಗೆ ಹೋದಾಗ ಶ್ರುತಿಯು ನೀನು ಈ ‘ಅಹಂಕಾರವಲ್ಲ’ ಎಂದು ಉಪದೇಶಿಸುತ್ತದೆ. ಅದನ್ನು ಶ್ರವಣಮಾಡಿ, ಅರ್ಥಮಾಡಿಕೊಂಡರೆ ಆಗ ಸಾಧಕನು ದುಃಖರಹಿತನಾಗಿಬಿಡುತ್ತಾನೆ. ಹೀಗೆ ಶ್ರುತ್ಯುಪದೇಶವನ್ನು ಶ್ರವಣಮಾಡಿದಾಗಲೇ ಮುಕ್ತಿಯು ಉಂಟಾಗುತ್ತದೆ.</p>
 <p class="text-center"><strong>॥ಓಂ ಶಾಂತಿಃ ಶಾಂತಿಃ ಶಾಂತಿಃ॥</strong></p>
 
 

