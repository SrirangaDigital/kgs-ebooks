<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶಾಂಕರ ಸಂವತ್ಸರ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-000d.02.01">
		<h1 class="level1-title" epub:type="title"></h1>
		<p class="intro-shloka">॥ ಕಾರುಣ್ಯಸಾಗರಾಯ ಸದ್ಗುರುದೇವಾಯ ಶಂಕರಾಯ ನಮಃ ॥</p>
		<p class="shloka">ಮನುಷ್ಯಜನ್ಮಮರ್ಮಜ್ಞಂ ಬ್ರಹ್ಮಜ್ಞಾನೋಪದೇಶಕಮ್।<br/>ವಂದೇಽಹಂ ಜ್ಞಾನಿನಾಂ ಶ್ರೇಷ್ಠಂ <strong>ಶಂಕರಂ ಭಾನುವಾಸರೇ ॥</strong></p>
		<h1 class="level1-title" epub:type="title"><span class="date">೧. ಭಾನುವಾರ</span><br />ಬ್ರಹ್ಮಜ್ಞಾನವೇ ಮಾನವಜನ್ಮದ ಗುರಿ</h1>
		<p class="bhashya-verse">ತಸ್ಮಾತ್ ಆತ್ಮದರ್ಶನಾಯ ಇಹೈವ ಯತ್ನಃ ಕರಣೀಯಃ ಇತ್ಯರ್ಥಃ ।</p>
		<p class="bhashya-verse-source">ಕಾಠಕೋಪನಿಷದ್ಭಾಷ್ಯ ೨-೩-೬</p>
		<p class="bhashya-verse-meaning">ಆದ್ದರಿಂದ ಮಾನವನು ಆತ್ಮಜ್ಞಾನಕ್ಕಾಗಿ ಈ ಜನ್ಮದಲ್ಲಿಯೇ ಪ್ರಯತ್ನವನ್ನು ಮಾಡಬೇಕೆಂದು ತಾತ್ಪರ್ಯವು.</p>
		<p class="description">ಇಂದು <strong>ಭಾನುವಾರ</strong>; ಸೂರ್ಯಭಗವಂತನನ್ನು ಆರಾಧಿಸುವ ದಿನ. ಸೂರ್ಯನು ಪ್ರತ್ಯಕ್ಷದೇವತೆ, ಸೂರ್ಯನು ‘ಗ್ರಹರಾಜ’ನೆನಿಸಿದ್ದಾನೆ. ಸೂರ್ಯನು ಬೆಳಕನ್ನು ಕೊಡುವ ದೇವತೆ. ಬೆಳಕೆಂದರೆ ಆತ್ಮಜ್ಞಾನದ ಬೆಳಕು. ಶಂಕರರನ್ನೂ ನಾವು ‘ಜ್ಞಾನಭಾಸ್ಕರ’ರೆಂದೇ ಗೌರವಿಸುತ್ತೇವಲ್ಲವೆ? ಇಂದು “ಶಂಕರಭಾಸ್ಕರ’ನ ಸಂದೇಶವೇನೆಂಬುದನ್ನು ನೋಡೋಣ.</p>
		<p class="description">ಈ ಮಾನವಜನ್ಮವು ಅತ್ಯಂತಪವಿತ್ರವೂ ಅತ್ಯಂತಶ್ರೇಷ್ಠವೂ ಅತ್ಯಂತದುರ್ಲಭವೂ ಆಗಿರುತ್ತದೆ. ಪಶುಪಕ್ಷಿಗಳಂತೆ ಉಂಡು, ತಿಂದು, ತೇಗುವುದಕ್ಕಾಗಿ ಈ ಮಾನವಜನ್ಮವು ನಮಗೆ ಬಂದಿರುವದಿಲ್ಲ. ದೇವಾಧಿದೇವತೆಗಳಿಗೂ ದುರ್ಲಭವಾಗಿರುವಂಥ ಮೋಕ್ಷವನ್ನು ಎಂದರೆ ಸರ್ವಾತ್ಮಭಾವರೂಪವಾದ ಬ್ರಹ್ಮಾನಂದವನ್ನು ಪಡೆದು ಕೃತಾರ್ಥನಾಗುವುದಕ್ಕಾಗಿ ಈ ಪವಿತ್ರವಾದ ಮಾನವಜನ್ಮವು ಬಂದಿರುತ್ತದೆ. ಆತ್ಮಜ್ಞಾನದಿಂದಲೇ ಮೋಕ್ಷಪ್ರಾಪ್ತಿಯಾಗಬೇಕೇ ಹೊರತು ಬೇರೆ ದಾರಿಯೇ ಇಲ್ಲ.</p>
		<p class="description">ಸ್ವರ್ಗಲೋಕಕ್ಕೇ ಹೋದರೂ ಅಲ್ಲಿ ಆತ್ಮಜ್ಞಾನಕ್ಕೆ ಅವಕಾಶವಿಲ್ಲ ; ಇನ್ನು ಪಶುಪಕ್ಷಿ ಕ್ರಿಮಿಕೀಟಾದಿಗಳಾಗಿ ಹುಟ್ಟಿದರಂತೂ ಆತ್ಮಜ್ಞಾನದ ಪ್ರಶ್ನೆಯೇ ಇಲ್ಲ. ಆದ್ದರಿಂದ ಏನಾದರೂ ಪ್ರಯತ್ನವನ್ನು ಮಾಡಿ ಈ ಜನ್ಮದಲ್ಲಿಯೇ ಆತ್ಮಜ್ಞಾನವನ್ನು ಪಡೆಯುವ ಸಾಹಸವನ್ನು ಮಾಡಬೇಕು ಎಂಬುದೇ ಶ್ರೀಶಂಕರರ ಆಶಯವು ಹಾಗೂ ಪ್ರೀತಿಯ ಸಂದೇಶವು.</p>
		<p class="shanti">॥ ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p> 
	</section>
	<section class="level1 numbered" epub:type="chapter" role="doc-chapter" id="id-000d.02.02">
		<p class="intro-shloka">॥ ಸಾಧನೋಪದೇಶಕಾಯ ಶಂಕರಾಯ ನಮಃ॥</p>
		<p class="shloka">ಮುಮುಕ್ಷುಕಾಮಧೇನುಂ ಶ್ರೀ<strong>ಶಂಕರಾ</strong>ಚಾರ್ಯಸದ್ಗುರುಮ್।<br/>ಸಾಧನಾನಾಂ ರಹಸ್ಯಜ್ಞಂ ವಂದೇಽಹಂ <strong>ತ್ವಿಂದುವಾಸರೇ ॥</strong></p>
		<h1 class="level1-title" epub:type="title"><span class="date">೨. ಸೋಮವಾರ</span>ಇವುಗಳು ಜ್ಞಾನಪ್ರಾಪ್ತಿಗೆ ಸಾಧನಗಳು</h1>
		<p class="bhashya-verse">ನಿತ್ಯಾನಿತ್ಯವಸ್ತುವಿವೇಕಃ, ಇಹಾಮುತ್ರಾರ್ಥಫಲಭೋಗವಿರಾಗಃ, ಶಮದಮಾದಿಸಾಧನಸಂಪತ್, ಮುಮುಕ್ಷುತ್ವಂ ಚ। ಏತೇಷು ಸಾಧನೇಷು ಸತ್ಸು ಬ್ರಹ್ಮ ಜಿಜ್ಞಾಸಿತುಂ ಜ್ಞಾತುಂ ಚ ಶಕ್ಯತೇ ।</p>
		<p class="bhashya-verse-source">ಬ್ರಹ್ಮಸೂತ್ರಭಾಷ್ಯ ೧-೧-೧</p>
		<p class="bhashya-verse-meaning">ನಿತ್ಯಾನಿತ್ಯವಸ್ತುವಿವೇಕ, ಭೋಗದಲ್ಲಿ ವೈರಾಗ್ಯ, ಶಮದಮಾದಿಷಟ್ ಸಂಪತ್ತುಗಳು, ಮತ್ತು ಮುಮುಕ್ಷುತ್ವಗಳೆಂಬ ‘ಸಾಧನಚತುಷ್ಟಯ’ ಗಳನ್ನು ಸಂಪಾದಿಸಿಕೊಂಡರೆ ಅಂಥವನು ಬ್ರಹ್ಮವನ್ನು ವಿಚಾರಮಾಡಿ ಅದರಂತೆ ಅನುಭವದಿಂದ ಅರಿತುಕೊಳ್ಳಲು ಸಮರ್ಥನಾಗುತ್ತಾನೆ.</p>
		<p class="description">ಇಂದು <strong>ಸೋಮವಾರ;</strong>ಚಂದ್ರನ ವಾರ. ಚಂದ್ರನು ಸೌಮ್ಯದೇವತೆ. ಚಂದ್ರನು ಮನಸ್ಸಿಗೆ ಅಧಿದೇವತೆ. ಸಾಧಕನು ಮೊಟ್ಟಮೊದಲು ‘ಸಾಧನಚತುಷ್ಟಯ’ ಸಂಪನ್ನನಾಗಬೇಕು ಎಂಬುದೇ ಇಂದಿನ ಸಂದೇಶ.</p>
		<p class="description">೧. <strong>ವಿವೇಕ:</strong>ಪ್ರಪಂಚದ ಸಕಲ ಸಂಪತ್ತುಗಳೂ ಅನಿತ್ಯವಾದವುಗಳು, ಮೋಕ್ಷವೊಂದೇ ಶಾಶ್ವತವಾದದ್ದು ಎಂಬ ವಿವೇಕವು ಜಿಜ್ಞಾಸುವಿಗೆ ಮುಖ್ಯವಾಗಿ ಬೇಕು.</p>
		<p class="description">೨. <strong>ವೈರಾಗ್ಯ:</strong>ಅನಿತ್ಯವಾದ ಭೋಗವಸ್ತುಗಳಲ್ಲಿ ಅನುರಾಗವಿಲ್ಲದೆ, ಆತ್ಮನನ್ನೇ ಅರಿಯಬೇಕೆಂಬ ವಿಶೇಷವಾದ ರಾಗವೇ ‘ವೈರಾಗ್ಯ’ವು.</p>
		<p class="description">೩. <strong>ಶಮಾದಿಸಂಪತ್ತು: </strong>‘ಶಮ’ ಎಂದರೆ ಶಾಂತವಾದ ಮನಸ್ಸು, ‘ದಮ’ವೆಂದರೆ ಇಂದ್ರಿಯನಿಗ್ರಹ, ‘ಉಪರತಿ’ ಎಂದರೆ ಆದಷ್ಟೂ ಲೌಕಿಕ ವ್ಯಾಪಾರಗಳನ್ನು ಕಡಿಮೆ ಮಾಡಿಕೊಳ್ಳುವುದು, ‘ತಿತಿಕ್ಷಾ’ ಎಂದರೆ ಮಾನಾಪಮಾನಗಳನ್ನು ಲಾಭನಷ್ಟಗಳನ್ನು ಸಹಿಸಿಕೊಳ್ಳುವುದು, ‘ಶ್ರದ್ಧಾ’ ಎಂದರೆ ಗುರುಶಾಸ್ತ್ರವಾಕ್ಯಗಳಲ್ಲಿ ಆದರ ಮತ್ತು ಆಸಕ್ತಿ. ‘ಸಮಾಧಾನ’ ಎಂದರೆ ಏಕಾಗ್ರತೆ.</p>
		<p class="description">೪. <strong>ಮುಮುಕ್ಷುತ್ವ:</strong>ಜನ್ಮಮರಣ ಸಂಸಾರಬಂಧನದಿಂದ ತಪ್ಪಿಸಿಕೊಳ್ಳಲೇ ಬೇಕೆಂಬ ತೀವ್ರವಾದ ಇಚ್ಛೆ. ಮುಮುಕ್ಷುಗಳಿಗೆ ಇವು ಬೇಕೇ ಬೇಕು.</p>
		<p class="shanti">॥ ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p> 
	</section>
	<section class="level1 numbered" epub:type="chapter" role="doc-chapter" id="id-000d.02.03">
		<p class="intro-shloka">॥ ಕರ್ಮಯೋಗರಹಸ್ಯಬೋಧಕಾಯ ಶಂಕರಾಯ ನಮಃ ॥</p>
		<p class="shloka">ಕರ್ಮಯೋಗರಹಸ್ಯಜ್ಞಂ ಕರ್ಮಯೋಗೋಪದೇಶಕಮ್।<br/><strong>ಶಂಕರಂ</strong> ಸದ್ಗುರುಂ ಪ್ರಾಜ್ಞಂ ವಂದೇಽಹಂ <strong>ಭೌಮವಾಸರೇ ॥</strong></p>
		<h1 class="level1-title" epub:type="title"><span class="date">೩. ಮಂಗಳವಾರ</span><br />ಜ್ಞಾನಪ್ರಾಪ್ತಿಗೆ ಕರ್ಮಯೋಗವು ಬೇಕು</h1>
		<p class="bhashya-verse">ಏವಂ ಕರ್ಮಫಲತ್ಯಾಗಾತ್ ಕರ್ಮಯೋಗಸ್ಯ ಶ್ರೇಯಸ್ಸಾಧನತ್ವಮ್ ಅಭಿಹಿತಮ್ ಭವತಿ ।</p>
		<p class="bhashya-verse-source">ಭಗವದ್ಗೀತಾಭಾಷ್ಯ ೧೨-೧೨</p>
		<p class="bhashya-verse-meaning">ಕರ್ಮಗಳಫಲಗಳನ್ನು ತ್ಯಾಗಮಾಡುವುದರಿಂದ ಕರ್ಮಯೋಗವಾಗುತ್ತದೆ. ಕರ್ಮಯೋಗವು ಪರಂಪರೆಯಿಂದ ಮೋಕ್ಷಪ್ರಾಪ್ತಿಗೆ ಸಾಧನವಾಗುತ್ತದೆ ಎಂಬುದು ಭಗವಂತನಾದ ಗೀತಾಚಾರ್ಯ ಶ್ರೀಕೃಷ್ಣನ ಅಭಿಪ್ರಾಯವು.</p>
		<p class="description">ಇಂದು <strong>ಮಂಗಳವಾರ</strong>; ಅಶೋಕವನದಲ್ಲಿ ಪತಿವಿರಹದುಃಖದಿಂದ ಸಂತಪ್ತಳಾಗಿದ್ದ ಸೀತಾದೇವಿಗೆ ಆಂಜನೇಯನು, ಶ್ರೀರಾಮನು ಕೊಟ್ಟಿದ್ದ ಉಂಗುರವನ್ನು ಕೊಟ್ಟ ದಿನವಿದು. ಸೀತಾದೇವಿಗೆ ಸಂತೋಷವನ್ನುಂಟುಮಾಡಿದ ದಿನವಿದು. ಇಂದು ಶ್ರೀಶಂಕರರ ಸಂದೇಶವನ್ನು ನೋಡೋಣ.</p>
		<p class="description">ಸಾಮಾನ್ಯಮಾನವರಿಗೆ ಕರ್ಮಗಳನ್ನೆಲ್ಲ ಪೂರಾ ಕೈಬಿಟ್ಟು ಸಂನ್ಯಾಸಸ್ವೀಕಾರಮಾಡಿ ನಿವೃತ್ತಿಮಾರ್ಗದಲ್ಲೇ ಮುಂದುವರಿಯುವುದು ತುಂಬಾ ಕಷ್ಟವೆನಿಸುತ್ತದೆಯಲ್ಲವೆ? ಆದ್ದರಿಂದ ಪ್ರವೃತ್ತಿಮಾರ್ಗದಲ್ಲಿರುವ ಮುಮುಕ್ಷುಗಳಾದ ಮಾನವರಿಗೂ ಸಂತೋಷವಾಗುವಂತೆ ಮೋಕ್ಷಪ್ರಾಪ್ತಿಯ ದಾರಿಯನ್ನು ಇಲ್ಲಿ ಶ್ರೀಶಂಕರರು ತೋರಿಸಿರುತ್ತಾರೆ.</p>
		<p class="description">ಸಾಧಕರು ಪ್ರಾರಂಭದಲ್ಲಿ ‘ಕರ್ಮಯೋಗ’ವನ್ನು ಅನುಷ್ಠಾನಮಾಡಬೇಕು. ಯಾವ ಅಪಾಯವೂ ಇಲ್ಲದ ಸುಲಭವಾದ ಸರಳವಾದ ರಾಜಮಾರ್ಗ, ‘ಕರ್ಮಯೋಗ’ಮಾರ್ಗ. ಇದಕ್ಕೆ ನಾಲ್ಕು ಲಕ್ಷಣಗಳು:</p>
		<p class="description">೧. ಫಲದ ಆಶೆಯನ್ನು ಬಿಟ್ಟು ಕರ್ಮವನ್ನು ಶ್ರದ್ಧೆಯಿಂದ ಮಾಡಬೇಕು.</p>
		<p class="description">೨. ಸಮತ್ವಬುದ್ಧಿಯಿಂದ ಕರ್ಮವನ್ನು ಮಾಡಬೇಕು.</p>
		<p class="description">೩. ಭಗವಂತನಿಗೆ ಸಮರ್ಪಿಸಿ ಭಕ್ತಿಯಿಂದ ಮಾಡಬೇಕು.</p>
		<p class="description">೪. ‘ಚಿತ್ತಶುದ್ಧಿ’ಗಾಗಿ ಮಾತ್ರ ಕರ್ಮಗಳನ್ನು ಮಾಡಬೇಕು.</p>
		<p class="shanti">॥ ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p> 
	</section>
	<section class="level1 numbered" epub:type="chapter" role="doc-chapter" id="id-000d.02.04">
		<p class="intro-shloka">॥ ವೈರಾಗ್ಯಶಾಲಿನೇ ಶಂಕರಾಯ ನಮಃ ॥</p>
		<p class="shloka">ದೃಷ್ಟಾದೃಷ್ಟವಿರಕ್ತಂ ಚ ಬಾಹ್ಯಸಾಧನವರ್ಜಿತಮ್।<br/>ವಂದೇಽಹಂ ಯತಿರಾಜಂ ಶ್ರೀ<strong>ಶಂಕರಂ ಸೌಮ್ಯವಾಸರೇ ॥</strong></p>
		<h1 class="level1-title" epub:type="title"><span class="date">೪. ಬುಧವಾರ</span><br />ವಿರಕ್ತನಿಗೇ ಆತ್ಮಜ್ಞಾನ</h1>
		<p class="bhashya-verse">ತಸ್ಮಾತ್ ದೃಷ್ಟಾದೃಷ್ಟೇಭ್ಯೋ ಬಾಹ್ಯಸಾಧನಸಾಧ್ಯೇಭ್ಯೋ ವಿರಕ್ತಸ್ಯ ಪ್ರತ್ಯಗಾತ್ಮವಿಷಯಾ ಬ್ರಹ್ಮಜಿಜ್ಞಾಸಾ ಭವತಿ ।</p>
		<p class="bhashya-verse-source">ಕೇನೋಪನಿಷದ್ಭಾಷ್ಯ – ಅವತರಣಿಕಾಭಾಷ್ಯ</p>
		<p class="bhashya-verse-meaning">ಆದ್ದರಿಂದ ದೃಷ್ಟವಾದ ಮತ್ತು ಅದೃಷ್ಟವಾದ ಹೊರಗಿನ ಸಾಧ್ಯಸಾಧನಗಳಿಂದ ವಿರಕ್ತನಾದ ಜಿಜ್ಞಾಸುಸಾಧಕನಿಗೆ ಪ್ರತ್ಯಗಾತ್ಮನ ಹಾಗೂ ಪರಬ್ರಹ್ಮತತ್ತ್ವದ ಬಗ್ಗೆ ತಿಳಿಯಲು ಯೋಗ್ಯತೆಯು ಉಂಟಾಗುತ್ತದೆ.</p>
		<p class="description">ಇಂದು <strong>ಬುಧವಾರ</strong>; ಬುದ್ಧಿಕಾರಕನಾದ ಬುಧನ ಅನುಗ್ರಹವನ್ನು ಸಂಪಾದಿಸುವ ಶುಭವಾರವಿದು. ವಿವೇಕಪ್ರಧಾನವಾದ ವಾರ, ಬುಧವಾರ. ಶಂಕರರ ಇಂದಿನ ಸಂದೇಶವೇನೆಂಬುದನ್ನು ನೋಡೋಣ.</p>
		<p class="description">‘ಮಾಡಿ ಪಡೆಯುವುದೆಲ್ಲವೂ’ ಸಂಸಾರಗತಿಯೇ. ಕರ್ಮಗಳನ್ನು ಮಾಡಿ ಸ್ವರ್ಗ ಪಡೆಯುವದು, ಉಪಾಸನೆ ಮಾಡಿ ಬ್ರಹ್ಮಲೋಕವನ್ನು ಪಡೆಯುವುದು; ಈ ಲೋಕದಲ್ಲಿ ಕಾಮ್ಯಕರ್ಮಗಳನ್ನು ಮಾಡಿ ಪತ್ನಿ, ಪುತ್ರ, ಪೌತ್ರ, ಧನ, ಗೃಹಾದಿಗಳನ್ನು ಪಡೆಯುವುದು; ಇದೆಲ್ಲವೂ ಅನಿತ್ಯವಾದದ್ದೇ, ಇದು ನನಗೆ ಸಾಕು; ನನಗೆ ಅನಿತ್ಯವಾದ ಫಲಗಳು ಬೇಕಾಗಿಲ್ಲ —ಎಂಬ ವಿವೇಕವನ್ನು ಸಂಪಾದಿಸಿಕೊಳ್ಳಬೇಕು. ಇದು ವಿವೇಕದಿಂದ, ವಿಚಾರದಿಂದ ಉಂಟಾಗಿರುವ ಶುದ್ಧವಾದ ಪರಿಪಕ್ವವಾದ ವೈರಾಗ್ಯವು.</p>
		<p class="description">ಇಂಥ ವಿರಕ್ತನಿಗೆ ಬ್ರಹ್ಮವನ್ನು ಕುರಿತು ವಿಚಾರ ಮಾಡುವ ಯೋಗ್ಯತೆಯು ಬರುತ್ತದೆ. ಇಂಥ ವಿವೇಕಿಯಾದ ವಿರಕ್ತನಾದ ಧೀರನಾದ ಮುಮುಕ್ಷುವಾದ ಬ್ರಹ್ಮಜಿಜ್ಞಾಸುವಾದ ಸಾಧಕನಿಗೆ ಬ್ರಹ್ಮಜ್ಞಾನವೂ ಉಂಟಾಗಿಬಿಡುತ್ತದೆ. ಆದ್ದರಿಂದ ‘ಮಾಡಿ ಪಡೆಯುವ’ ಕರ್ಮಮಾರ್ಗದಿಂದ ಸಾಧಕನು ಹಿಂಜರಿಯಬೇಕು ಎಂಬುದೇ ಶ್ರೀಶಂಕರರ ಸಂದೇಶವು.</p>
		<p class="shanti">॥ ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p> 
	</section>
	<section class="level1 numbered" epub:type="chapter" role="doc-chapter" id="id-000d.02.05">
		<p class="intro-shloka">॥ ಬ್ರಹ್ಮಾತ್ಮಜ್ಞಾನಸಂಪನ್ನಾಯ ಶಂಕರಾಯ ನಮಃ ॥</p>
		<p class="shloka">ಬ್ರಹ್ಮಾತ್ಮಜ್ಞಾನಸಂಪನ್ನಂ ಗುರೂಣಾಂ ಪರಮಂ ಗುರುಮ್।<br/><strong>ಶಂಕರಂ</strong> ದಕ್ಷಿಣಾಮೂರ್ತಿಂ ಶ್ರಯೇಽಹಂ <strong>ಗುರುವಾಸರೇ ॥</strong></p>
		<h1 class="level1-title" epub:type="title"><span class="date">೫. ಗುರುವಾರ</span><br />ಇವರೇ ಆತ್ಮಜ್ಞಾನಿಗಳು</h1>
		<p class="bhashya-verse">ಆತ್ಮವಿದಃ, ಆತ್ಮಾನಂ ಸ್ವಂ ಶಬ್ದಾದಿವಿಷಯ ಬುದ್ಧಿಪ್ರತ್ಯಯ- ಸಾಕ್ಷಿಣಂ ಯೇ ವಿವೇಕಿನೋ ವಿದುಃ ವಿಜಾನಂತಿ।</p>
		<p class="bhashya-verse-source">ಮುಂಡಕೋಪನಿಷದ್ಭಾಷ್ಯ ೨-೨-೧೦</p>
		<p class="bhashya-verse-meaning">ತಮ್ಮನ್ನು ಎಂದರೆ ತಮ್ಮ ನಿಜಸ್ವರೂಪವನ್ನು–ಶಬ್ದಾದಿ ವಿಷಯಗಳಿಗೂ, ಬುದ್ಧಿಯ ಪ್ರತ್ಯಯಗಳಿಗೂ ಸಾಕ್ಷಿಯೆಂದು ವಿವೇಕದಿಂದ ಯಾರು ತಿಳಿಯುತ್ತಾರೋ ಅಂಥವರೇ ಆತ್ಮಜ್ಞಾನಿಗಳು.</p>
		<p class="description">ಇಂದು <strong>ಗುರುವಾರ</strong>; ಸದ್ಗುರುಗಳನ್ನು ಆರಾಧಿಸುವ ಪವಿತ್ರವಾರ, ಹಾಗೂ ಸದ್ಗುರುಗಳ ಸಂದೇಶಗಳನ್ನು ಆದರದಿಂದ ಶ್ರವಣಮಾಡಿ ಸದ್ಗುರುಗಳ ಅನುಗ್ರಹವನ್ನು ಪಡೆದು ಕೃತಕೃತ್ಯನಾಗುವ ವಾರ ಗುರುವಾರ! ಶ್ರೀಶಂಕರರ ಇಂದಿನ ಸಂದೇಶವನ್ನು ನೋಡೋಣ.</p>
		<p class="description">ಪ್ರತಿಯೊಬ್ಬ ಮಾನವನೂ ಆತ್ಮವಿದನಾಗಬೇಕು. ಆತ್ಮನನ್ನು ತಿಳಿದವನೇ ಆತ್ಮವಿದನು. ಇವನೇ ಆತ್ಮಜ್ಞಾನಿಯೂ ಕೂಡ. ಇವನನ್ನೇ ಬ್ರಹ್ಮಜ್ಞಾನಿಯೆಂದೂ ಕರೆಯುತ್ತಾರೆ. ಆತ್ಮವಿದನೇ ಕೃತಕೃತ್ಯ, ಜೀವನ್ಮುಕ್ತ.</p>
		<p class="description">ಆತ್ಮನನ್ನು ಎಂದರೆ ತನ್ನ ನಿಜಸ್ವರೂಪವನ್ನು ಸರಿಯಾಗಿ ತಿಳಿದವನೇ ಆತ್ಮವಿದನು. ಸರಿ, ಹಾಗಾದರೆ ಆತ್ಮನ ನಿಜಸ್ವರೂಪವೇನು? ಎಂದರೆ: ಆತ್ಮನು ಶಬ್ದ, ಸ್ಪರ್ಶ, ರೂಪ, ರಸ, ಗಂಧರಹಿತನು; ಆತ್ಮನು ಬುದ್ಧಿಯ ಪ್ರತ್ಯಯಗಳಿಗೆಲ್ಲ ಸಾಕ್ಷಿಯಾಗಿರುವವನು; ಆತ್ಮನು ಅಜ, ಅಜರ, ಅಮೃತ, ಅಭಯ, ಅದ್ವಯಸ್ವರೂಪನು; ಆತ್ಮನು ಸ್ವಯಂಜ್ಯೋತಿಃಸ್ವರೂಪನು, ಆತ್ಮನು ಪರಬ್ರಹ್ಮಸ್ವರೂಪನೇ. ಹೀಗೆ ತಿಳಿದವನೇ ಆತ್ಮವಿದನು. ಈ ತಿಳಿವಳಿಕೆಯೇ ಆತ್ಮಜ್ಞಾನವು, ಉಳಿದ ಇತರ ಜ್ಞಾನವೆಲ್ಲ ಅಜ್ಞಾನವೇ —ಎಂಬಿದು ಗುರುವಾರದ ಸಂದೇಶವು.</p>
		<p class="shanti">॥ ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p> 
	</section>
	<section class="level1 numbered" epub:type="chapter" role="doc-chapter" id="id-000d.02.06">
		<p class="intro-shloka">॥ ಜೀವನ್ಮುಕ್ತಾಯ ಶಂಕರಾಯ ನಮಃ ॥</p>
		<p class="shloka">ಅವಿದ್ಯಾರಹಿತಂ ಶಾಂತಂ ನಷ್ಟಸಂಸಾರಬಂಧನಮ್।<br/><strong>ಶಂಕರಂ</strong> ಬ್ರಹ್ಮನಿಷ್ಠಂ ಚ ಭಜೇಽಹಂ <strong>ಭೃಗುವಾಸರೇ ॥</strong></p>
		<h1 class="level1-title" epub:type="title"><span class="date">೬. ಶುಕ್ರವಾರ</span><br />ಬ್ರಹ್ಮವಿದ್ಯೆಯಿಂದ ಪ್ರಯೋಜನವೇನು?</h1>
		<p class="bhashya-verse">ಪ್ರಯೋಜನಂ ಚ ಅಸ್ಯಾಃ ಬ್ರಹ್ಮವಿದ್ಯಾಯಾಃ ಅವಿದ್ಯಾನಿವೃತ್ತಿಃ, ತತಶ್ಚ ಆತ್ಯಂತಿಕಃ ಸಂಸಾರಾಭಾವಃ, ಸರ್ವಾತ್ಮಭಾವೋ ಮೋಕ್ಷಃ ।</p>
		<p class="bhashya-verse-source">ತೈತ್ತಿರೀಯೋಪನಿಷದ್ಭಾಷ್ಯ – ಆನಂದವಲ್ಲೀಪೀಠಿಕಾಭಾಷ್ಯ</p>
		<p class="bhashya-verse-meaning">ಅವಿದ್ಯಾನಿವೃತ್ತಿಯೇ ಈ ಬ್ರಹ್ಮವಿದ್ಯೆಗೆ ಪ್ರಯೋಜನವು. ಅದರಿಂದ ಜನ್ಮಮರಣವೆಂಬ ಸಂಸಾರದನಾಶವು. ಇದೇ ಸರ್ವಾತ್ಮವೆಂಬ ಮೋಕ್ಷವು.</p>
		<p class="description">ಇಂದು <strong>ಶುಕ್ರವಾರ</strong>; ಅಸುರರಿಗೆ ಗುರುಗಳು ಶುಕ್ರಾಚಾರ್ಯರು. ಶುಕ್ರಗ್ರಹವು ಶುಭಗ್ರಹ. ಸಕಲ ಸಂಪತ್ ಸೌಭಾಗ್ಯವನ್ನು ಕರುಣಿಸುವ ಲಕ್ಷಿ್ಮಯನ್ನು ಆರಾಧಿಸಿ ಆಕೆಯ ಅನುಗ್ರಹವನ್ನು ಪಡೆಯುವ ವಾರ ಶುಕ್ರವಾರ. ಇಂದಿನ ಸಂದೇಶವೇನೆಂಬುದನ್ನು ಮನನಮಾಡೋಣ.</p>
		<p class="description">ಈ ಹಿಂದಿನ ಐದು ದಿನಗಳಲ್ಲಿ ತಿಳಿಸಿರುವಂತೆ ಸಾಧನಗಳನ್ನು ಮಾಡಿ ಸದ್ಗುರುಗಳ ಅನುಗ್ರಹದಿಂದ ಇದೀಗ ಸಾಧಕನಿಗೆ ಬ್ರಹ್ಮವಿದ್ಯೆಯು ಉಂಟಾಗಿರುತ್ತದೆ. ಇದರಿಂದ ಅವನಿಗೆ ಉಂಟಾಗುವ ಫಲವೇನು? ಬ್ರಹ್ಮವಿದ್ಯೆಯಿಂದ ಆರೋಗ್ಯ, ಅಧಿಕಾರ, ಐಶ್ವರ್ಯ, ಕೀರ್ತಿ, ಸಂಪತ್ತುಗಳು ದೊರಕುತ್ತವೆಯೇ? ಎಂದರೆ, ಇಲ್ಲ—ಎಂಬುದೇ ಉತ್ತರ. ಹಾಗಾದರೆ ಬ್ರಹ್ಮವಿದ್ಯೆಯಿಂದ ಪ್ರಯೋಜನವೇನು? ಎಂದರೆ ಸರ್ವ ಅನರ್ಥಗಳಿಗೂ ಸಕಲ ಸಂಸಾರದುಃಖಗಳಿಗೂ ಮೂಲಕಾರಣವಾಗಿದ್ದ ಅವಿದ್ಯೆಯು ತೊಲಗುತ್ತದೆ. ಅವಿದ್ಯಾನಿವೃತ್ತಿಯೇ ಬ್ರಹ್ಮಜ್ಞಾನಕ್ಕೆ ಪ್ರಯೋಜನವು. ಅವಿದ್ಯೆಯೆಂದರೆ ಆತ್ಮಾನಾತ್ಮರುಗಳ ಪರಸ್ಪರಾಧ್ಯಾಸವು. ಅಧ್ಯಾಸವೆಂದರೆ ಭ್ರಾಂತಿಜ್ಞಾನವು, ತಪ್ಪುತಿಳಿವಳಿಕೆಯು. ಅವಿದ್ಯಾನಾಶವಾದ ಕೂಡಲೇ ಮುಕ್ತನಾಗಿಬಿಡುತ್ತಾನೆ. ಇದೇ ಸರ್ವಾತ್ಮಭಾವವು, ಇದೇ ಕೈವಲ್ಯವು, ಇದೇ ಅಮೃತತ್ವವು, ಇದೇ ಮಾನವಜನ್ಮದ ಪರಮಗುರಿ.</p>
		<p class="shanti">॥ ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p> 
	</section>
	<section class="level1 numbered" epub:type="chapter" role="doc-chapter" id="id-000d.02.07">
		<p class="intro-shloka">॥ ಪರಬ್ರಹ್ಮನಿಷ್ಠಾಯ ಪರಬ್ರಹ್ಮಸ್ವರೂಪಾಯ ಶಂಕರಾಯ ನಮಃ ॥</p>
		<p class="shloka">‘ಗುರು’ಲಕ್ಷಣಸಂಪನ್ನಂ ಶಿಷ್ಯಾನುಗ್ರಹಕಾರಕಮ್।<br/><strong>“ಶಂಕರಂ</strong> ಭಾಸ್ಕರಂ” ಪ್ರಾಜ್ಞಂ ಶ್ರಯೇಽಹಂ <strong>ಸ್ಥಿರವಾಸರೇ ॥</strong></p>
		<h1 class="level1-title" epub:type="title"><span class="date">೭. ಶನಿವಾರ</span><br />ಬ್ರಹ್ಮಜ್ಞಾನಿಗೆ ಪುನರ್ಜನ್ಮವಿಲ್ಲ !</h1>
		<p class="bhashya-verse">ಏವಂ ಸದ್ಗುರುಣಾ ಪ್ರದರ್ಶಿತಕಲಾಪ್ರಲಯಮಾರ್ಗಃ ಮುಮುಕ್ಷುಃ ಅಮೃತೋ ಭವತಿ, ಬ್ರಹ್ಮೈವ ಭವತಿ ಇತ್ಯರ್ಥಃ ।</p>
		<p class="bhashya-verse-source">ಪ್ರಶ್ನೋಪನಿಷದ್ಭಾಷ್ಯ ೬-೫</p>
		<p class="bhashya-verse-meaning">ಹೀಗೆ ಸದ್ಗುರುವು ತಿಳಿಸಿದಂತೆ ಆತ್ಮನನ್ನು ತಿಳಿದುಕೊಂಡರೆ ಮುಮು ಕ್ಷುವು ಹದಿನಾರು ಕಲೆಗಳನ್ನೂ ಆತ್ಮನಲ್ಲಿ ಕರಗಿಸಿಕೊಂಡವನಾಗಿ ಅಮೃತನಾಗಿ ಬಿಡುತ್ತಾನೆ, ಬ್ರಹ್ಮವೇ ಆಗಿಬಿಡುತ್ತಾನೆ—ಎಂದರ್ಥ.</p>
		<p class="description">ಇಂದು <strong>ಶನಿವಾರ</strong>; ಮೋಕ್ಷಕಾರಕನಾದ ಶನಿಗ್ರಹವನ್ನು ಆರಾಧಿಸುವ ವಾರ. ಮೋಕ್ಷಸ್ವರೂಪನಾದ ಮಹಾವಿಷ್ಣುವನ್ನು ಪೂಜಿಸಿ ಅವನಿಂದ ಮೋಕ್ಷಸಾಮ್ರಾಜ್ಯವನ್ನೇ ಪಡೆಯುವ ಮೋಕ್ಷಪ್ರದವಾದ ವಾರ ಶನಿವಾರ. ಶ್ರೀಶಂಕರರ ಇಂದಿನ ಸಂದೇಶವನ್ನು ಅನುಸಂಧಾನಮಾಡೋಣ.</p>
		<p class="description">ಸದ್ಗುರುಗಳನ್ನು ಆಶ್ರಯಿಸಿ, ಸದ್ಗುರುಗಳ ಸೇವೆ ಮಾಡುತ್ತಾ , ಸದ್ಗುರುಗಳಿಂದ ವೇದಾಂತಗಳನ್ನು ಅಧ್ಯಯನಮಾಡುತ್ತಾ , ಉಪನಿಷತ್ತುಗಳನ್ನು ಚಿಂತನ ಮಂಥನಮಾಡುತ್ತಿರುವ ಉತ್ತಮ ಮುಮುಕ್ಷುಸಾಧಕನಿಗೆ, ಸದ್ಗುರುಗಳ ಕೃಪಾನುಗ್ರಹದಿಂದ ಆತ್ಮಜ್ಞಾನವು ಉಂಟಾಗಿಬಿಡುತ್ತದೆ.</p>
		<p class="description">“ನಾನು ದೇಹ, ಇಂದ್ರಿಯ, ಮನಸ್ಸು, ಬುದ್ಧಿ , ಪ್ರಾಣ— ಇದಾವುದೂ ಅಲ್ಲ ; ನಾನು ಜೀವನೂ ಅಲ್ಲ , ಸಂಸಾರಿಯೂ ಅಲ್ಲ ; ನನಗೆ ಜನನ ಮರಣರೋಗದುಃಖಾದಿಗಳ ಸಂಬಂಧವು ಯಾವಾಗಲೂ ಇಲ್ಲ ; ನಾನು ಯಾವಾಗಲೂ ಅಜ ಅಜರ ಅಮೃತ ಅಭಯ ಸ್ವರೂಪವಾದ ಬ್ರಹ್ಮವೇ ಆಗಿದ್ದೇನೆ”—ಎಂಬ ದೃಢವಾದ ನಿಶ್ಚಿತವಾದ ಜ್ಞಾನವನ್ನು ಇವನು ಈಗ ಪಡೆದುಬಿಟ್ಟಿದ್ದಾನೆ. ಇವನು ಇನ್ನು ಈಗ ಬ್ರಹ್ಮ ಸ್ವರೂಪವೇ ಆಗಿಬಿಟ್ಟಿದ್ದಾನೆ. ಬ್ರಹ್ಮಜ್ಞಾನಿಗೆ ಶೋಕಮೋಹಗಳಿಲ್ಲ , ಪುನರ್ಜನ್ಮವಿಲ್ಲ.</p>
		<p class="shanti">॥ ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p> 
	</section>
</body>
</html>

