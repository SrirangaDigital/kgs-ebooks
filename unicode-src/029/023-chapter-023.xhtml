<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-023.01">
		<h1 class="level1-title" epub:type="title"><span class="num">23.</span> ಸೀತಾವಿಲಾಪ</h1>
		<p class="verse">ಲೋಕಪ್ರವಾದಃ ಸತ್ಯೋಽಯಂ ಪಂಡಿತೈಃ ಸಮುದಾಹೃತಃ।<br/>ಅಕಾಲೇ ದುರ್ಲಭೋ ಮೃತ್ಯುಃ ಸ್ತ್ರಿಯಾ ವಾ ಪುರುಷಸ್ಯ ವಾ॥</p>
		<p class="text-right">ಸುಂದರಕಾಂಡ 25-12</p>
		<p><em>ಸೀತಾದೇವಿಯು ತನ್ನೊಳಗೇ ತಾನೇ ಹೇಳಿಕೊಂಡ ಮಾತುಗಳು.</em></p>
		<p>ಸೀತೆಯನ್ನು ಗದರಿಸುವಂತೆ, ಮನ ಒಲಿಸುವಂತೆ ರಾವಣನು ತನ್ನ ರಾಕ್ಷಸಿಯರಿಗೆ ಆಜ್ಞೆಮಾಡಿ ತಾನು ತನ್ನ ಅರಮನೆಗೆ ವಾಪಸ್ಸು ಬಂದುಬಿಡುತ್ತಾನೆ. ಇನ್ನು ಈ ಕಡೆಯಲ್ಲಿ ಆ ರಾಕ್ಷಸಿಯರು ಸೀತೆಗೆ ತುಂಬಾ ಬೇಜಾರಾಗುವಂತೆ ಕೆಟ್ಟ ಕೆಟ್ಟ ಮಾತುಗಳನ್ನು ಆಡುತ್ತಾ ಸೀತಾದೇವಿಯ ಮನಸ್ಸಿಗೆ ತುಂಬಾ ನೋವನ್ನು ಉಂಟುಮಾಡುತ್ತಾರೆ. ರಾವಣನನ್ನು ನೀನು ವರಿಸದೇ ಹೋದರೆ, ಎಲೈ ಸೀತೆ, ನಿನ್ನನ್ನು ನಾವುಗಳು ತುಂಡುತುಂಡಾಗಿ ಕತ್ತರಿಸಿಹಾಕಿಬಿಟ್ಟು ನಿನ್ನನ್ನು ತಿಂದು ಮುಗಿಸಿಬಿಡುತ್ತೇವೆ, ಹುಷಾರ್!—ಎಂದು ಹೇಳುತ್ತಾ ಸೀತೆಯನ್ನು ಗದರಿಸುತ್ತಿದ್ದಾರೆ. ನಿನ್ನ ಎದೆಯನ್ನು ಸೀಳು ಮಾಡಿಬಿಡುತ್ತೇವೆ; ಆದ್ದರಿಂದ ನೀನು ಈ ಕ್ಷಣದಲ್ಲಿಯೇ ರಾವಣೇಶ್ವರನಿಗೆ ವಶಳಾಗಿ, ಮಹಾರಾಣಿಯಾಗಿ ಸಂತೋಷವಾಗಿರು— ಎಂದೆಲ್ಲಾ ಆ ರಾಕ್ಷಸಿಯರು ಒಬ್ಬೊಬ್ಬರೂ ಇಂಥ ಹಿಂಸಾಪರವಾದ ಹಾಗೂ ಮನನೋಯುವ ಮಾತುಗಳನ್ನೇ ಆಡುತ್ತಿದ್ದಾರೆ.</p>
		<p>ಆದರೆ ಈ ಯಾವ ಮಾತುಗಳಿಗೂ ಕಿವಿಗೊಡದೆ ಸೀತಾದೇವಿಯು ರಾಮನನ್ನೇ ಸ್ಮರಿಸುತ್ತಾ , ಭಜಿಸುತ್ತಾ , ಧ್ಯಾನಿಸುತ್ತಾ ಶಾಂತಳಾಗಿ ಹೀಗೆ ಹೇಳುತ್ತಾಳೆ:</p>
		<p class="verse">ನ ಮಾನುಷೀ ರಾಕ್ಷಸಸ್ಯ ಭಾರ್ಯಾ ಭವಿತುಮರ್ಹತಿ।<br/>ಕಾಮಂ ಖಾದತ ಮಾಂ ಸರ್ವಾಃ ನ ಕರಿಷ್ಯಾಮಿ ವೋ ವಚಃ॥</p>
		<p class="text-right">ಸುಂದರಕಾಂಡ 25-3</p>
		<p><em>ರಾಕ್ಷಸರಿಗೆ ಮನುಷ್ಯಸ್ತ್ರೀಯರು ಪತ್ನಿಯರಾಗುವುದು ನ್ಯಾಯವಲ್ಲ. ಆದ್ದರಿಂದ ನಾನಂತೂ ರಾವಣನನ್ನು ವರಿಸುವುದಿಲ್ಲ. ಬೇಕಾದರೆ ನೀವುಗಳು ನನ್ನನ್ನು ತಿಂದು ಮುಗಿಸಿಬಿಡಿ. ನಾನೆಂದಿಗೂ ರಾವಣನಿಗೆ ಪತ್ನಿಯಾಗುವುದಿಲ್ಲ.</em></p>
		<p>ಹೀಗೆ ಹೇಳಿದ ಸೀತೆಯ ಮಾತುಗಳನ್ನು ಕೇಳಿ ಆ ರಾಕ್ಷಸಿಯರು ಸೀತೆಯನ್ನು ಇನ್ನೂ ಕ್ರೂರವಾಗಿ ಹಿಂಸಿಸಲು ಉದ್ಯುಕ್ತರಾಗುತ್ತಾರೆ. ಆಗ ಸೀತಾದೇವಿಯು ಗಾಳಿಯಿಂದ ಮರವು ನೆಲಕ್ಕೆ ಉರುಳಿ ಬೀಳುವಂತೆ, ನಡುಗುತ್ತಾ, ಶೋಕಗ್ರಸ್ತಳಾಗಿ ಈ ಮೇಲಿನ ಮಾತುಗಳನ್ನು ಹೇಳುತ್ತಾಳೆ. ಸಾಯಬೇಕೆಂದರೂ ಅದಕ್ಕೂ ಕಾಲವು ಬರಬೇಕೇ ಹೊರತು ಸುಮ್ಮಸುಮ್ಮನೆ ಯಾವಾಗ ಬೇಕೆಂದರೆ ಎಲ್ಲಿ ಬೇಕೆಂದರೆ ಅಲ್ಲಿ ಸುಲಭವಾಗಿ ಸಾಯಲು ಸಾಧ್ಯವಿಲ್ಲ!</p>
	</section>
</body>
</html>
