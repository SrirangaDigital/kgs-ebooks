<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-036.01">
		<h1 class="level1-title" epub:type="title"><span class="num">36.</span> ಸೀತೆಯ ಪಾತಿವ್ರತ್ಯಪ್ರತಿಜ್ಞಾ!</h1>
		<p class="verse">ಯಥಾ ಮಾಂ ಶುದ್ಧಚಾರಿತ್ರಾಂ ದುಷ್ಟಾಂ ಜಾನಾತಿ ರಾಘವಃ।<br/>ತಥಾ ಲೋಕಸ್ಯ ಸಾಕ್ಷೀ ಮಾಂ ಸರ್ವತಃ ಪಾತು ಪಾವಕಃ॥</p>
		<p class="verse">ಕರ್ಮಣಾ ಮನಸಾ ವಾಚಾ ಯಥಾ ನಾತಿಚರಾಮ್ಯಹಮ್।<br/>ರಾಘವಂ ಸರ್ವಧರ್ಮಜ್ಞಂ ತಥಾ ಮಾಂ ಪಾತು ಪಾವಕಃ॥</p>
		<p class="text-right">ಯುದ್ಧಕಾಂಡ <span class="en">116-25,26</span></p>
		<p><em>ಅಗ್ನಿಕುಂಡದಲ್ಲಿ ಬೀಳುವಾಗ ಸೀತೆಯು ಅಗ್ನಿಗೆ ಹೇಳಿದ ಮಾತುಗಳು.</em></p>
		<p>ವಿಭೀಷಣನು ಶ್ರೀರಾಮನ ಅಪ್ಪಣೆಯಂತೆ ರಾವಣನ ಶವಸಂಸ್ಕಾರವನ್ನು ಮಾಡಿದ್ದಾನೆ. ಶ್ರೀರಾಮನು ವಿಭೀಷಣನಿಗೆ ಲಂಕಾಪಟ್ಟಣದ ಪಟ್ಟವನ್ನು ಕಟ್ಟಿ ಅಭಿಷೇಕವನ್ನು ಮಾಡಿದ್ದಾನೆ. ಅನಂತರ ಶ್ರೀರಾಮನು ಹನುಮಂತನ ಮೂಲಕ ಸೀತಾದೇವಿಗೆ ಎಲ್ಲ ವಿಷಯಗಳನ್ನೂ ತಿಳಿಸುತ್ತಾನೆ. ಅನಂತರ ಶ್ರೀರಾಮನ ಆಜ್ಞೆಯಂತೆ ವಿಭೀಷಣನು ಸೀತಾದೇವಿಯನ್ನು ಕರೆತಂದು ಶ್ರೀರಾಮನ ಮುಂದೆ ನಿಲ್ಲಿಸುತ್ತಾನೆ. ಸೀತೆಯು ತನ್ನ ಪ್ರಿಯತಮನಾದ ಶ್ರೀರಾಮನ ಮುಖವನ್ನು ಸಂತೋಷದಿಂದ ನೋಡುತ್ತಾಳೆ.</p>
		<p>ಆದರೆ ಶ್ರೀರಾಮನು ಸೀತೆಯನ್ನು ಕಂಡು ಅಷ್ಟೇನೂ ಆನಂದದಿಂದ ಮಾತನಾಡಿಸಲಿಲ್ಲ. ಸೀತೆಯ ಚಾರಿತ್ರ್ಯದ ಬಗ್ಗೆ ಶ್ರೀರಾಮನಿಗೆ ಸಂದೇಹವು ಉಂಟಾಗಿದ್ದರಿಂದ ಶ್ರೀರಾಮನು ಸೀತೆಗೆ ಹೀಗೆ ಹೇಳುತ್ತಾನೆ: “ನನಗೆ ನಿನ್ನ ಚಾರಿತ್ರ್ಯದ ಬಗ್ಗೆ ಸಂಶಯವು ಉಂಟಾಗಿದೆ. ಆದ್ದರಿಂದ ನಾನು ನಿನ್ನನ್ನು ಸ್ವೀಕರಿಸಲಾರೆ: ನೀನು ಎಲ್ಲಿಗೆ ಬೇಕಾದರೂ ಹೋಗಬಹುದು”.</p>
		<p>ಶ್ರೀರಾಮನು ಹೀಗೆ ಹೇಳಬಹುದೆಂದು ಸೀತೆಯು ಕನಸಿನಲ್ಲಿಯೂ ನಿರೀಕ್ಷಿಸಿರಲಿಲ್ಲ. ಆದರೆ ಶ್ರೀರಾಮನ ಈ ಕಹಿಯಾದ ಮಾತುಗಳಿಂದ ಅತ್ಯಂತ ದುಃಖಿತಳಾದ ಸೀತೆಯು ಯಜ್ಞಕುಂಡದಲ್ಲಿ ತನ್ನನ್ನು ಸಮರ್ಪಿಸಿಬಿಡುತ್ತಾಳೆ. ಆ ಸಮಯದಲ್ಲಿ ಸೀತಾದೇವಿಯು ಈ ಮೇಲಿನ ಮಾತುಗಳನ್ನು ಹೇಳುತ್ತಾಳೆ.</p>
		<p>“ನಾನು ಶುದ್ಧಚಾರಿತ್ರ್ಯದವಳೆಂದು ರಾಘವನು ಭಾವಿಸಿದಾಗ ಸರ್ವಲೋಕಸಾಕ್ಷಿಯಾದ ಅಗ್ನಿಯು ನನ್ನನ್ನು ಸಂಪೂರ್ಣವಾಗಿ ಕಾಪಾಡಲಿ. ನಾನು ಶ್ರೀರಾಮನನ್ನು ಬಿಟ್ಟು ಕರ್ಮದಿಂದ ಮನಸ್ಸಿನಿಂದ ವಾಕ್ಕಿನಿಂದ ಪರಪುರುಷನನ್ನು ಎಂದೆಂದಿಗೂ ಸ್ಮರಿಸಿಲ್ಲ ಎನ್ನುವುದು ಸತ್ಯವಾದರೆ ನನ್ನನ್ನು ಅಗ್ನಿಯು ಕಾಪಾಡಲಿ”.</p>
		<p>ಸತ್ಯವಂತರಾಗಿ ಪತಿವ್ರತೆಯರಾಗಿ ಧರ್ಮನಿಷ್ಠರಾಗಿ ಬಾಳುವವರಿಗೆ ಬೆಂಕಿಯಿಂದಲೂ ಭಯವೆಂಬುದೇ ಇಲ್ಲ.</p>
		<p>ಇದಲ್ಲವೇ, ಭಾರತೀಯ ಸಂಸ್ಕೃತಿಯಲ್ಲಿ ಪಾತಿವ್ರತ್ಯ ಎಂದರೆ?</p>
	</section>
</body>
</html>
