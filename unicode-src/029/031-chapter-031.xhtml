<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-031.01">
		<h1 class="level1-title" epub:type="title"><span class="num">31</span> ಶ್ರೀರಾಮನ ವ್ರತ!</h1>
		<p class="verse">ಸಕೃದೇವ ಪ್ರಪನ್ನಾಯ ತವಾಸ್ಮೀತಿ ಚ ಯಾಚತೇ।<br/>ಅಭಯಂ ಸರ್ವಭೂತೇಭ್ಯೋ ದದಾಮ್ಯೇತದ್ ವ್ರತಂ ಮಮ॥</p>
		<p class="text-right">ಯುದ್ಧಕಾಂಡ ೧೮್ಕೃ೩೩</p>
		<p><em></em>ಶ್ರೀರಾಮನು ಸುಗ್ರೀವಾದಿಕಪಿಗಳಿಗೆ ಹೇಳಿದ ತನ್ನ ವ್ರತದ ಮಾತುಗಳು.</p>
		<p><strong>ರೋಚತೇ ಯದಿ ವೈದೇಹೀ ರಾಘವಾಯ ಪ್ರದೀಯತಾಮ್</strong>. ರಾವಣನೇ, ನೀನು ಸುಖವಾಗಿರಬೇಕಾದರೆ ರಾಘವನಿಗೆ ಸೀತೆಯನ್ನು ಒಪ್ಪಿಸಿಬಿಡು—ಎಂದು ವಿಭೀಷಣನು ರಾವಣೇಶ್ವರನಿಗೆ ಉಪದೇಶವನ್ನು ಮಾಡುತ್ತಾನೆ. ಆದರೆ ರಾವಣನು ವಿಭೀಷಣನ ಮಾತನ್ನು ತಿರಸ್ಕರಿಸಿ ವಿಭೀಷಣನನ್ನು ತನ್ನ ರಾಜಸಭೆಯಿಂದ ಹೊರಕ್ಕೆ ಹೋಗುವಂತೆ ಹೇಳುತ್ತಾನೆ. ಆಗ ವಿಭೀಷಣನು ರಾವಣನನ್ನು ಬಿಟ್ಟು ಶ್ರೀರಾಮನ ಸಮೀಪಕ್ಕೆ ಶರಣಾಗತನಾಗಿ ಬರುತ್ತಾನೆ.</p>
		<p class="verse">ಇತ್ಯುಕ್ತ್ವಾ ಪರುಷಂ ವಾಕ್ಯಂ ರಾವಣಂ ರಾವಣಾನುಜಃ।<br/>ಆಜಗಾಮ ಮುಹೂರ್ತೇನ ಯತ್ರ ರಾಮಃ ಸಲಕ್ಷ್ಮಣಃ॥</p>
		<p class="text-right">ಯುದ್ಧಕಾಂಡ ೧೭್ಕೃ೧</p>
		<p>ವಿಭೀಷಣನು ಶ್ರೀರಾಮನಲ್ಲಿಗೆ ಶರಣಾರ್ಥಿಯಾಗಿ, ಶರಣಾಗತನಾಗಿ ಬಂದಾಗ ಆಂಜನೇಯನೇ ಮುಂತಾದ ಕಪಿಗಳು ವಿಭೀಷಣನ ಬಗ್ಗೆ ತಮ್ಮ ತಮ್ಮ ಅಭಿಪ್ರಾಯಗಳನ್ನು ಶ್ರೀರಾಮನಿಗೆ ತಿಳಿಸುತ್ತಾರೆ. ವಿಭೀಷಣನು ಶತ್ರುವಿನ ಕಡೆಯವನಾದ್ದರಿಂದ ಅವನಿಗೆ ಆಶ್ರಯವನ್ನು ಕೊಡುವುದು ನ್ಯಾಯವಲ್ಲ— ಎಂದು ಒಟ್ಟಾರೆ ಎಲ್ಲರೂ ಶ್ರೀರಾಮನಿಗೆ ತಿಳಿಸುತ್ತಾರೆ. ಆಗ ಧೀರನೂ ವಿವೇಕಿಯೂ ಪ್ರಾಜ್ಞನೂ ಆದ ಶ್ರೀರಾಮನು ಈ ಮೇಲಿನ ಮಾತನ್ನು ಎಲ್ಲಾ ಕಪಿಗಳಿಗೂ ಹೇಳುತ್ತಾನೆ: ಶ್ರೀರಾಮನು ಮಾಡಿದ ಪ್ರತಿಜ್ಞೆಯಿದು. “ನನ್ನಲ್ಲಿಗೆ ಶರಣಾರ್ಥಿಗಳಾಗಿ ಯಾರೇ ಬರಲಿ, “ಶ್ರೀರಾಮನೇ, ನಾನು ನಿನ್ನ ಭಕ್ತನು” ಎಂದು ಯಾವನೇ ಆಗಲಿ ಹೇಳಿದರೆ; ನಾನು ಅಂಥವನಿಗೆ ಅಭಯವನ್ನು ಕೊಟ್ಟು ಅಂಥವನನ್ನು ನನ್ನವನನ್ನಾಗಿ ಸಂತೋಷದಿಂದ ಸ್ವೀಕಾರಮಾಡುತ್ತೇನೆ”. ಹೀಗೆ ಹೇಳಿ ಶ್ರೀರಾಮನು ವಿಭೀಷಣನಿಗೆ ತನ್ನಲ್ಲಿ ಆಶ್ರಯವನ್ನು ಕೊಟ್ಟು ಅವನನ್ನು ತನ್ನ ಭಕ್ತನನ್ನಾಗಿ ಸ್ವೀಕಾರಮಾಡುತ್ತಾನೆ. ಇದಲ್ಲವೇ, ಮಹಾತ್ಮರ ವಿಶಾಲಮನೋಭಾವನೆ?</p>
		<p class="verse">ಆನಯೈನಂ ಮಹಾಬಾಹೋ ದತ್ತಮಸ್ಯಾಭಯಂ ಮಯಾ।<br/>ವಿಭೀಷಣೋ ವಾ ಸುಗ್ರೀವ ಯದಿ ವಾ ರಾವಣಃ ಸ್ವಯಮ್॥<span class="en">18-34</span></p>
		<p>ಎಂದು ಶ್ರೀರಾಮನು ಸುಗ್ರೀವನಿಗೆ ಧೈರ್ಯವಾಗಿ ಹೇಳುತ್ತಾನೆ.</p>
	</section>
</body>
</html>
