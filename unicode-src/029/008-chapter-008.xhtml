<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-008.01">
		<h1 class="level1-title" epub:type="title"><span class="num">8.</span> ಕೌಸಲ್ಯೆಯಿಂದ ಶ್ರೀರಾಮನಿಗೆ ಆಶೀರ್ವಾದ</h1>
		<p class="verse">ಯನ್ಮಂಗಳಂ ಸಹಸ್ರಾಕ್ಷೇ ಸರ್ವದೇವನಮಸ್ಕೃತೇ।<br/>ವೃತ್ರನಾಶೇ ಸಮಭವತ್ ತತ್ತೇ ಭವತು ಮಂಗಳಮ್॥</p>
		<p class="verse">ಋಷಯಃ ಸಾಗರಾ ದ್ವೀಪಾಃ ವೇದಾ ಲೋಕಾ ದಿಶಶ್ಚ ತೇ।<br/>ಮಂಗಳಾನಿ ಮಹಾಬಾಹೋ ದಿಶಂತು ಶುಭಮಂಗಳಮ್॥</p>
		<p class="text-right">ಅಯೋಧ್ಯಾಕಾಂಡ 25-32, 36</p>
		<p><em>ಕೌಸಲ್ಯೆಯು ಶ್ರೀರಾಮಚಂದ್ರನಿಗೆ ಮಾಡಿದ ಮಂಗಳಾಶಂಸನೆಗಳು.</em></p>
		<p><em>ವೃತ್ರಾಸುರನನ್ನು ಸಂಹಾರಮಾಡುವುದಕ್ಕೆ ಹೊರಟಾಗ ದೇವೇಂದ್ರನಿಗೆ ದೇವತೆಗಳು ಮಾಡಿದ ಮಂಗಳವೇ, ಎಲೈ ರಾಮನೆ, ನಿನಗೂ ಉಂಟಾಗಲಿ. ಋಷಿಗಳು, ಸಾಗರಗಳು, ದ್ವೀಪಗಳು, ವೇದಗಳು, ಲೋಕಗಳು, ದಿಕ್ಕುಗಳು— ಎಲ್ಲರೂ ಒಟ್ಟಾಗಿ ಸೇರಿಕೊಂಡು ನಿನಗೆ ಶುಭಮಂಗಳವನ್ನು ಕೋರಲಿ.</em></p>
		<p>ದಶರಥನು ತನ್ನ ನಾಲ್ಕು ಸೊಸೆಯರೊಂದಿಗೆ ಹಾಗೂ ನಾಲ್ಕು ಸುಪುತ್ರರೊಂದಿಗೆ ಕೂಡಿಕೊಂಡು ಸಂತೋಷವಾಗಿದ್ದುಕೊಂಡು ರಾಜ್ಯಭಾರವನ್ನು ಮಾಡುತ್ತಾ ಇದ್ದಾನೆ. ಇನ್ನೇನು ಶ್ರೀರಾಮನಿಗೆ ಯೌವರಾಜ್ಯದ ಪಟ್ಟವನ್ನು ಕಟ್ಟಿ ತಾನು ನಿವೃತ್ತನಾಗಬೇಕೆಂದು ಬಯಸುತ್ತಿದ್ದಾನೆ. ಶ್ರೀರಾಮನಿಗೆ ನಾಳೆ ಪಟ್ಟಾಭಿಷೇಕವಾಗಲಿ ಎಂದು ಮುಹೂರ್ತವನ್ನೂ ದಶರಥರಾಜನು ವಸಿಷ್ಠಮಹರ್ಷಿಗಳಿಂದ ನಿಶ್ಚಯಿಸಿದ್ದಾನೆ.</p>
		<p>ಈ ವಿಷಯವನ್ನು ದಶರಥನು ಕೈಕೇಯಿಗೆ ತಿಳಿಸುತ್ತಾನೆ. ಅವಳು ಅತ್ಯಂತ ಸಂತೋಷದಿಂದ ಈ ಸುದ್ದಿಯನ್ನು ತನ್ನ ದಾಸಿಯಾದ ಮಂಥರೆಗೆ ತಿಳಿಸುತ್ತಾಳೆ. ದುಷ್ಟಳಾದ ಆ ಮಂಥರೆಯು ಕೈಕೇಯಿಯ ಮನದಲ್ಲಿ ವಿಷಬೀಜವನ್ನು ಬಿತ್ತುತ್ತಾಳೆ. ಆಗ ಕೈಕೇಯಿಯು, ಶ್ರೀರಾಮನು ಹದಿನಾಲ್ಕು ವರ್ಷಗಳ ಕಾಲ ಅರಣ್ಯವಾಸವನ್ನು ಮಾಡಬೇಕೆಂದೂ ಅದೇ ಮುಹೂರ್ತದಲ್ಲಿ ತನ್ನ ಮಗನಾದ ಭರತನಿಗೆ ಪಟ್ಟಾಭಿಷೇಕವಾಗಬೇಕೆಂದೂ ಹಠಹಿಡಿದು ವರವನ್ನು ಬೇಡುತ್ತಾಳೆ. ಅದರಂತೆ ಶ್ರೀರಾಮಚಂದ್ರನು ಅರಣ್ಯಕ್ಕೆ ಹೊರಡಲು ಸಿದ್ಧನಾಗುತ್ತಾನೆ. ವನವಾಸಕ್ಕೆ ಹೊರಡುವುದಕ್ಕಿಂತ ಮುಂಚೆ ಶ್ರೀರಾಮನು ತನ್ನ ತಾಯಿ ಕೌಸಲ್ಯೆಗೆ ನಮಸ್ಕಾರವನ್ನು ಮಾಡುತ್ತಾನೆ. ಆಗ ಕೌಸಲ್ಯೆಯು ಶ್ರೀರಾಮನಿಗೆ ಈ ಮೇಲಿನ ಶ್ಲೋಕಗಳಿಂದ ಶುಭಾಶಂಸನೆಗಳನ್ನು ಕೋರುತ್ತಾಳೆ.</p>
		<p>ಪ್ರಯಾಣಕ್ಕೆ ಹೊರಡುವಾಗ, ಶುಭಕರ್ಮಗಳಿಗೆ ಹೊರಡುವಾಗ ಹಿರಿಯರಿಗೆ, ಮಾತಾಪಿತೃಗಳಿಗೆ, ಗುರುಗಳಿಗೆ ನಮಸ್ಕಾರಗಳನ್ನು ಹಾಕಿ ಹೊರಡಬೇಕು. ಅವರ ಆಶೀರ್ವಾದದಿಂದ ಮುಂದಿನ ಕಾರ್ಯಗಳು ಸುಗಮವಾಗಿ ಸಿದ್ಧಿಸುತ್ತವೆ.</p>
	</section>
</body>
</html>
