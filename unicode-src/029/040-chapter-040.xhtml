<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-040.01">
		<h1 class="level1-title" epub:type="title"><span class="num">40</span> ಶ್ರೀರಾಮರಾಜ್ಯದ ಮಹಿಮೆ!</h1>
			<p class="verse">ರಾಘವಶ್ಚಾಪಿ ಧರ್ಮಾತ್ಮಾ ಪ್ರಾಪ್ಯ ರಾಜ್ಯಮನುತ್ತಮಮ್।<br/>ಈಜೇ ಬಹುವಿಧೈರ್ಯಜ್ಞೈಃ ಸಸುಹೃದ್ ಜ್ಞಾತಿಬಾಂಧವಃ॥</p>
			<p class="verse">ಆಸನ್ ವರ್ಷಸಹಸ್ರಾಣಿ ತಥಾ ಪುತ್ರಸಹಸ್ರಿಣಃ।<br />ನಿರಾಮಯಾ ವಿಶೋಕಾಶ್ಚ ರಾಮೇ ರಾಜ್ಯಂ ಪ್ರಶಾಸತಿ॥</p>
			<p class="verse">ರಾಮೋ ರಾಮೋ ರಾಮ ಇತಿ ಪ್ರಜಾನಾಮಭವನ್ ಕಥಾಃ<br/>ರಾಮಭೂತಂ ಜಗದಭೂತ್ ರಾಮೇ ರಾಜ್ಯಂ ಪ್ರಶಾಸತಿ॥</p>
			<p class="verse">ದಶವರ್ಷಸಹಸ್ರಾಣಿ ದಶವರ್ಷಶತಾನಿ ಚ।<br/>ಭ್ರಾತೃಭಿಃ ಸಹಿತಃ ಶ್ರೀಮಾನ್ ರಾಮೋ ರಾಜ್ಯಮಕಾರಯತ್॥</p>
			<p class="text-right">ಯುದ್ಧಕಾಂಡ <span class="en">128-97,</span> <span class="en">101</span>, <span class="en">102,</span> ೧೦೬</p>
			<p>ರಾಘವನು ರಾಜ್ಯವನ್ನು ಹೊಂದಿದವನಾಗಿ ಧರ್ಮದಿಂದ ರಾಜ್ಯಭಾರವನ್ನುಮಾಡಿದನು. ಶ್ರೀರಾಮಚಂದ್ರನು ಸ್ನೇಹಿತರಿಂದಲೂ, ಜ್ಞಾತಿಗಳಿಂದಲೂ, ಬಾಂಧವರಿಂದಲೂ ಕೂಡಿಕೊಂಡವನಾಗಿ ಅನೇಕವಿಧವಾದ ಯಜ್ಞಯಾಗಾನುಷ್ಠಾನಗಳನ್ನು ಮಾಡಿದನು. ಶ್ರೀರಾಮನು ರಾಜ್ಯಭಾರವನ್ನು ಮಾಡುತ್ತಿದ್ದಾಗ ಪ್ರಜೆಗಳೆಲ್ಲರೂ ರೋಗರಹಿತರಾಗಿ ಶೋಕರಹಿತರಾಗಿ ಆನಂದವಾಗಿದ್ದರು. ಪ್ರಜೆಗಳೆಲ್ಲರೂ ಯಾವಾಗಲೂ ರಾಮ ರಾಮ ರಾಮ—ಎಂದು ಶ್ರೀರಾಮನನ್ನೇ ಸ್ಮರಿಸುತ್ತಿದ್ದರು. ರಾಮರಾಜ್ಯದಲ್ಲಿ ಜಗತ್ತೆಲ್ಲವೂ ರಾಮಮಯವಾಗಿತ್ತು. ಎಲ್ಲೆಲ್ಲಿಯೂ ರಾಮನ ಕೀರ್ತನೆ, ರಾಮನ ಸ್ಮರಣೆ, ರಾಮನ ಗುಣಗಾನ, ರಾಮನ ಮಹಿಮೆ, ರಾಮನ ಸ್ತುತಿ, ರಾಮನ ಅನುಸಂಧಾನವೇ ನಡೆಯುತ್ತಿತ್ತು.</p>
			<p>ಶ್ರೀರಾಮಚಂದ್ರನು ತನ್ನ ಸೋದರರಿಂದ ಕೂಡಿಕೊಂಡವನಾಗಿ ಹತ್ತುಸಹಸ್ರ ಮತ್ತು ಹತ್ತುನೂರು ಅಂದರೆ(ಹನ್ನೊಂದು ಸಹಸ್ರ)ವರ್ಷಗಳ ವರೆಗೆ ಧರ್ಮದಿಂದ ಹಾಗೂ ನ್ಯಾಯದಿಂದ ರಾಜ್ಯಭಾರಮಾಡಿದನು.</p>
			<p class="verse">ಯಃ ಶೃಣೋತಿ ಸದಾ ಲೋಕೇ ನರಃ ಪಾಪಾತ್ ಪ್ರಮುಚ್ಯತೇ।<br/> ಪುತ್ರಕಾಮಶ್ಚ ಪುತ್ರಾನ್ ವೈ ಧನಕಾಮೋ ಧನಾನಿ ಚ।<br/> ಲಭತೇ ಮನುಜೋ ಲೋಕೇ ಶ್ರುತ್ವಾ ರಾಮಾಭಿಷೇಚನಮ್ <span class="en">128-108</span></p>
			<p>ಶ್ರೀರಾಮಪಟ್ಟಾಭಿಷೇಕದ ಕಥೆಯನ್ನು ಕೇಳುವುದರಿಂದ ಸತ್ ಪುತ್ರರನ್ನೂ ಧನಧಾನ್ಯ ಸುಖ ಆರೋಗ್ಯಸಂಪತ್ತುಗಳನ್ನೂ ಶ್ರೀರಾಮನ ಅನುಗ್ರಹದಿಂದ ಮಾನವನು ಹೊಂದುತ್ತಾನೆ. ಇದರಿಂದ ಶ್ರೀರಾಮನು ಸಂತುಷ್ಟನೂ ಆಗುತ್ತಾನೆ.</p>
			<p>ಶ್ರೀರಾಮನ ವೃತ್ತಾಂತವನ್ನೂ ಶ್ರೀರಾಮಪಟ್ಟಾಭಿಷೇಕದ ವಿವರವನ್ನೂ ರಾಮರಾಜ್ಯದ ಮಹಿಮೆಯನ್ನೂ ಶ್ರದ್ಧೆಯಿಂದ ಕೇಳುವವರಿಗೆ ಶ್ರೀರಾಮನ ಅನುಗ್ರಹದಿಂದ ಪುತ್ರಪೌತ್ರಪ್ರಪೌತ್ರಾದಿ ಸಕಲಸಂಪತ್ತುಗಳೂ ಉಂಟಾಗುತ್ತವೆ.</p>
  	</section>
</body>
</html>
