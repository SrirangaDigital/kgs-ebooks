<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-004.01">
		<h1 class="level1-title" epub:type="title"><span class="num">10.</span> ಶ್ರೀರಾಮನಿಂದ ತಂದೆಗೆ ಪಿಂಡಪ್ರದಾನ</h1>
		<p class="verse">ಇದಂ ಭುಂಕ್ಷ್ವ ಮಹಾರಾಜ ಪ್ರೀತೋ ಯದಶನಾ ವಯಮ್ ।<br />ಯದನ್ನಃ ಪುರುಷೋ ಭವತಿ ತದನ್ನಾಸ್ತಸ್ಯ ದೇವತಾಃ ॥</p>
		<p class="text-right">ಅಯೋಧ್ಯಾಕಾಂಡ 103-30</p>
		<p><em>ಅರಣ್ಯದಲ್ಲಿ ಪಿಂಡಪ್ರದಾನ ಮಾಡುವಾಗ ದಶರಥನನ್ನುದ್ದೇಶಿಸಿ ರಾಮನು ಹೇಳಿದ ಮಾತುಗಳಿವು:</em></p>
		<p><em>ಎಲೈ ದಶರಥಮಹಾರಾಜನೆ, ನಾವು ತಿನ್ನುತ್ತಿರುವ ಅನ್ನವನ್ನೇ ನಿನಗೂ ಹಾಕುತ್ತಿದ್ದೇವೆ; ಇದನ್ನು ತಿಂದು ನೀನು ಸುಪ್ರೀತನಾಗು. ಏಕೆಂದರೆ ಎಂಥ ಅನ್ನವನ್ನು ಪುರುಷನು ತಿನ್ನುತ್ತಾನೆಯೋ ಅದೇ ಅವನ ಪಿತೃದೇವತೆಗಳಿಗೂ ತೃಪ್ತಿಹೇತುವಾದ ಅನ್ನವಾಗುತ್ತದೆಯಲ್ಲವೆ?</em></p>
		<p>ಸೀತಾಲಕ್ಷ್ಮಣಸಮೇತನಾಗಿ ಶ್ರೀರಾಮಚಂದ್ರನು ಅರಣ್ಯಕ್ಕೆ ಬಂದು ಋಷಿಮುನಿಗಳೊಂದಿಗೆ ಸೇರಿಕೊಂಡು ಸಂತೋಷವಾಗಿ ಕಾಲವನ್ನು ಕಳೆಯುತ್ತಾ ಇದ್ದಾನೆ. ಅತ್ತ, ಭರತನಿಗೆ ಈ ಸಮಾಚಾರವನ್ನೆಲ್ಲ ತಾಯಿ ಕೈಕೇಯಿಯು ತಿಳಿಸುತ್ತಾಳೆ. ಇದನ್ನು ಕೇಳಿದ ಕೂಡಲೇ ಭರತನಿಗೆ ತುಂಬಾ ದುಃಖವು ಉಂಟಾಗುತ್ತದೆ. ಹೇಗಾದರೂ ಮಾಡಿ ಶ್ರೀರಾಮನನ್ನು ಅಯೋಧ್ಯೆಗೆ ವಾಪಸ್ಸು ಬರುವಂತೆ ಮಾಡಲೇಬೇಕೆಂದು ನಿಶ್ಚಯಿಸಿ ಭರತನು ಅರಣ್ಯಕ್ಕೆ ಬಂದು ಶ್ರೀರಾಮನಿಗೆ ನಮಸ್ಕಾರವನ್ನು ಮಾಡುತ್ತಾನೆ. ತಂದೆಯು ಚೆನ್ನಾಗಿದ್ದಾನೆಯೆ? ಎಂದು ಶ್ರೀರಾಮನು ಭರತನನ್ನು ಕೇಳಿದಾಗ, ‘ದಶರಥನು ಮೃತನಾಗಿದ್ದಾನೆ’ —ಎಂದು ಭರತನು ಶ್ರೀರಾಮನಿಗೆ ತಿಳಿಸುತ್ತಾನೆ. ಪಿತೃಮರಣದ ವಾರ್ತೆಯನ್ನು ಕೇಳಿ ಶ್ರೀರಾಮನಿಗೆ ಅತ್ಯಂತ ದುಃಖವು ಉಂಟಾಗುತ್ತದೆ. ಈ ಶೋಕವನ್ನು ಹೇಗೋ ತಡೆದುಕೊಂಡು ಶ್ರೀರಾಮನು ತಂದೆಯನ್ನು ಉದ್ದೇಶಿಸಿ ತರ್ಪಣಾದಿಗಳನ್ನು ಕೊಟ್ಟು ಪಿಂಡಪ್ರದಾನವನ್ನು ಮಾಡುತ್ತಾನೆ. ಅರಣ್ಯದಲ್ಲಿ ಅಕ್ಕಿ, ತುಪ್ಪ, ಹಾಲು, ಮೊಸರುಗಳು ಎಲ್ಲಿ ಸಿಗಬೇಕು? ಆದ್ದರಿಂದ ಶ್ರೀರಾಮನು ಏನನ್ನು ತಿನ್ನುತ್ತಿದ್ದನೋ ಅದರಿಂದಲೇ ತನ್ನ ತಂದೆಗೂ ಪಿಂಡವನ್ನು ಹಾಕುತ್ತಾನೆ. ಮನುಷ್ಯನು ಏನನ್ನು ತಿನ್ನುತ್ತಾನೆಯೋ ಅದೇ ಅವನ ಪಿತೃಗಳಿಗೂ ಆಹಾರವಾಗುತ್ತದೆ. ಅಂತೂ ಅರಣ್ಯದಲ್ಲಿದ್ದರೂ ಶ್ರೀರಾಮನು ಪಿತೃಕಾರ್ಯವನ್ನು ಮಾತ್ರ ಬಿಡಲಿಲ್ಲ. ಅಂದಮೇಲೆ ನಾವುಗಳೂ ನಮ್ಮ ಕರ್ತವ್ಯಗಳನ್ನು ಎಲ್ಲಿದ್ದರೂ ಮಾಡಲೇಬೇಕಲ್ಲವೆ?</p>
		<p>ಶ್ರದ್ಧೆಯಿಂದ ಮಾಡಿದಾಗಲೇ ಅದು ಶ್ರಾದ್ಧವಾಗುತ್ತದೆ. ಪಿತೃಗಳನ್ನು ಉದ್ದೇಶಿಸಿ ಏನನ್ನು ಕೊಟ್ಟರೂ ಅದರಿಂದ ಪಿತೃದೇವತೆಗಳಿಗೆ ತೃಪ್ತಿಯಾಗುತ್ತದೆ. ಆದರೆ ಅಲ್ಲಿ ಮುಖ್ಯವಾಗಿರಬೇಕಾದದ್ದು ಶ್ರದ್ಧಾಭಕ್ತಿ—ಎಂಬುದನ್ನು ಮರೆಯಬಾರದು.</p>
	</section>
</body>
</html>
