<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-019.01">
		<h1 class="level1-title" epub:type="title"><span class="num">19.</span> ಆಂಜನೇಯನ ಆತ್ಮವಿಶ್ವಾಸದ ಮಾತುಗಳು</h1>
		<p class="verse">ಯಥಾ ರಾಘವನಿರ್ಮುಕ್ತಃ ಶರಃ ಶ್ವಸನವಿಕ್ರಮಃ ।<br />ಗಚ್ಛೇತ್ ತದ್ವದ್ ಗಮಿಷ್ಯಾಮಿ ಲಂಕಾಂ ರಾವಣಪಾಲಿತಾಮ್ ॥</p>
		<p class="verse">ಸರ್ವಥಾ ಕೃತಕಾರ್ಯೋಽಹಮ್ ಏಷ್ಯಾಮಿ ಸಹ ಸೀತಯಾ ।<br />ಆನಯಿಷ್ಯಾಮಿ ವಾ ಲಂಕಾಂ ಸಮುತ್ಪಾಟ್ಯ ಸರಾವಣಾಮ್ ॥</p>
		<p class="text-right">ಸುಂದರಕಾಂಡ 1-40, 43</p>
		<p><em>ಹನುಮಂತನು ತನ್ನ ಶೌರ್ಯವನ್ನು ತೋರಿಸುತ್ತಾ ಹೇಳಿದ ಮಾತುಗಳಿವು.</em></p>
		<p><em>ಶ್ರೀರಾಮನಿಂದ ಬಿಡಲ್ಪಟ್ಟ ಬಾಣವು ವಾಯುವೇಗದಿಂದ ಓಡುವಂತೆಯೇ ರಾವಣನಿಂದ ಪಾಲಿತವಾಗಿರುವ ಲಂಕಾನಗರಿಯನ್ನು ನಾನೂ ಪ್ರವೇಶಿಸುತ್ತೇನೆ. ಒಟ್ಟಿನಲ್ಲಿ ನಾನು ಕೆಲಸವನ್ನು ಸಂಪೂರ್ಣವಾಗಿ ಸಾಧಿಸಿಕೊಂಡೇ ಸೀತಾದೇವಿಯನ್ನೂ ನನ್ನ ಜೊತೆಯಲ್ಲಿ ಕರೆದುಕೊಂಡೇ ನಾನು ತಿರುಗಿಬರುತ್ತೇನೆ! ಅಥವಾ ರಾವಣನ ಸಮೇತನಾಗಿ ಲಂಕಾನಗರಿಯನ್ನೇ ಅಲ್ಲಾಡಿಸಿ ಕಿತ್ತುಕೊಂಡು ಇಲ್ಲಿಗೆ ತಂದುಬಿಡುತ್ತೇನೆ. ಇದು ಆಂಜನೇಯನ ಆತ್ಮವಿಶ್ವಾಸದ ಮಾತು.</em></p>
		<p>ಶ್ರೀರಾಮನ ಆಶೀರ್ವಾದವನ್ನು ಪಡೆದುಕೊಂಡು, ಶ್ರೀರಾಮನಿಂದ ಸ್ತುತಿಸಲ್ಪಟ್ಟು, ಶ್ರೀರಾಮನ ಪಾದಪದ್ಮಂಗಳಿಗೆ ನಮಸ್ಕಾರವನ್ನು ಮಾಡಿ, ಶ್ರೀರಾಮನು ಕೊಟ್ಟ ಮುದ್ರಿಕೆಯನ್ನು ತೆಗೆದುಕೊಂಡು, ಆಂಜನೇಯನು ಸೀತಾನ್ವೇಷಣೆಗಾಗಿ ಲಂಕಾನಗರಿ ಕಡೆಗೆ ಹೊರಟಿರುತ್ತಾನೆ. ಶತಯೋಜನವಿಸ್ತೀರ್ಣವಾದ ಭಯಂಕರವಾದ ಸಮುದ್ರವನ್ನು ದಾಟಿಹೋಗಬೇಕಾಗಿದೆ. ಸರಿ, ಒಮ್ಮೆ ಆಂಜನೇಯನು ಸಾಗರವನ್ನು ನೋಡುತ್ತಾನೆ, ಮಹೇಂದ್ರಪರ್ವತದ ಮೇಲೆ ಕಾಲನ್ನು ಊರಿ ನಿಂತುಕೊಂಡು <strong>ಜೈ ಶ್ರೀರಾಮ್</strong> —ಎಂದು ಸಿಂಹಗರ್ಜನೆಯನ್ನು ಮಾಡುತ್ತಾನೆ. ಅನಂತರ ಸೂರ್ಯನಿಗೂ ಇಂದ್ರನಿಗೂ ವಾಯುವಿಗೂ ಸ್ವಯಂಭುವಿಗೂ ಮತ್ತು ಭೂತಗಳಿಗೂ ಜಲದಿಂದ ಅರ್ಘ್ಯವನ್ನು ಕೊಟ್ಟು ಸಾಗರವನ್ನು ದಾಟುತ್ತಾನೆ.</p>
		<p class="verse">ಸ ಸೂರ್ಯಾಯ ಮಹೇಂದ್ರಾಯ ಪವನಾಯ ಸ್ವಯಂಭುವೇ ।<br />ಭೂತೇಭ್ಯಶ್ಚಾಂಜಲಿಂ ಕೃತ್ವಾ ಚಕಾರ ಗಮನೇ ಮತಿಮ್ ॥</p>
		<p class="text-right">ಸುಂದರಕಾಂಡ 1-8</p>
		<p>ಶ್ರೀರಾಮನ ಸ್ಮರಣೆಯಿಂದ ಆತ್ಮವಿಶ್ವಾಸವನ್ನು ಗಳಿಸಿಕೊಂಡ ಆಂಜನೇಯನು ಈ ಮೇಲಿನ ಮಾತುಗಳನ್ನು ಗಟ್ಟಿಯಾಗಿ ಹೇಳುತ್ತಾನೆ. ಅದರಂತೆಯೇ ಕಾರ್ಯವನ್ನು ಸಾಧಿಸಿಯೇ ಬಿಟ್ಟ! ಮನುಷ್ಯನಿಗೆ ಕಾರ್ಯಸಾಧನೆಗೆ ಮುಖ್ಯವಾಗಿ ಬೇಕಾದದ್ದು ಆತ್ಮವಿಶ್ವಾಸ. ಆತ್ಮವಿಶ್ವಾಸದಿಂದ ಮಾನವನು ಏನುಬೇಕಾದರೂ ಸಾಧಿಸಬಲ್ಲನಲ್ಲವೆ?</p>
	</section>
</body>
</html>
