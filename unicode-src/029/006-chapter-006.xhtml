<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-006.01">
		<h1 class="level1-title" epub:type="title"><span class="num">6.</span> ವಿಶ್ವಾಮಿತ್ರರ ಕೃತಜ್ಞತೆಯ ಮಾತುಗಳು</h1>
		<p class="verse">ಕೃತಾರ್ಥೋಽಸ್ಮಿ ಮಹಾಬಾಹೋ ಕೃತಂ ಗುರುವಚಸ್ತ್ವಯಾ।<br/>ಸಿದ್ಧಾಶ್ರಮಮಿದಂ ಸತ್ಯಂ ಕೃತಂ ವೀರ ಮಹಾಯಶಃ॥</p>
		<p class="text-right">ಬಾಲಕಾಂಡ 30-26</p>
		<p><em>ವಿಶ್ವಾಮಿತ್ರರು ಶ್ರೀರಾಮನಿಗೆ ಕೃತಜ್ಞತೆಯಿಂದ ಹೇಳುವ ಮಾತುಗಳಿವು.</em></p>
		<p><em>ಮಹಾಬಾಹುವಾದ ಶ್ರೀರಾಮನೆ, ನಾನೀಗ ಕೃತಾರ್ಥನಾದೆ; ನೀನು ನಿನ್ನ ಗುರುವಿನ ಮಾತನ್ನು ನಡೆಸಿಕೊಟ್ಟಿದ್ದೀಯೆ; ಕೀರ್ತಿವಂತನಾದ ಶ್ರೀರಾಮನೇ, ಈ ಸಿದ್ಧಾಶ್ರಮವನ್ನು ನೀನೀಗ ನಿಜವಾಗಿಯೂ ಸಿದ್ಧಾಶ್ರಮವನ್ನಾಗಿ ಮಾಡಿದ್ದೀಯೆ!</em></p>
		<p>ತಾವು ನಮ್ಮಲ್ಲಿಗೆ ಬಂದಿರುವ ಉದ್ದೇಶವಾದರೂ ಏನು? ನನ್ನಿಂದ ತಮಗೆ ಏನಾಗಬೇಕಾಗಿದೆ? ತಮಗಾಗಿ ನಾನು ಏನು ಬೇಕಾದರೂ ಮಾಡಬಲ್ಲೆ! ತಮಗೆ ಏನನ್ನು ಬೇಕಾದರೂ ಕೊಡಬಲ್ಲೆ! ದಯವಿಟ್ಟು ನನಗೆ ತಿಳಿಸಬೇಕು—ಎಂದು ದಶರಥನು ವಿಶ್ವಾಮಿತ್ರರನ್ನು ವಿನಯದಿಂದ ಕೇಳಿಕೊಂಡನು.</p>
		<p>ಇದಕ್ಕೆ ಉತ್ತರವಾಗಿ ವಿಶ್ವಾಮಿತ್ರರು ಹೀಗೆ ಹೇಳಿದರು: ಅರಣ್ಯದಲ್ಲಿ ನಾವು ವಾಸವಾಗಿದ್ದೇವೆ. ಅಲ್ಲಿ ನಮ್ಮ <strong>ಸಿದ್ಧಾಶ್ರಮ</strong>ವಿದೆ. ಲೋಕಕಲ್ಯಾಣಕ್ಕಾಗಿ ನಾವು ಅಲ್ಲಿ ಯಜ್ಞವನ್ನು ಮಾಡಬೇಕೆಂದಿದ್ದೇವೆ. ಆ ಯಜ್ಞಕ್ಕೆ ಅಸುರರು ರಕ್ತ, ಮೂಳೆ, ಮಾಂಸದ ತುಂಡುಗಳನ್ನು ಹಾಕಿ ಯಜ್ಞವನ್ನು ಅಪವಿತ್ರಗೊಳಿಸುತ್ತಾರೆ. ಆದ್ದರಿಂದ ಆ ರಾಕ್ಷಸರನ್ನು ಸಂಹಾರಮಾಡುವ ಮೂಲಕ ಯಜ್ಞವನ್ನು ಸಂರಕ್ಷಣೆಮಾಡುವುದಕ್ಕಾಗಿ ನಿನ್ನ ಹಿರಿಯ ಇಬ್ಬರು ಮಕ್ಕಳನ್ನು ಅರಣ್ಯಕ್ಕೆ ನನ್ನೊಂದಿಗೆ ಕಳಿಸಿಕೊಡು; ಇದಕ್ಕಾಗಿ ನಾನು ನಿನ್ನಲ್ಲಿಗೆ ಬಂದಿದ್ದೇನೆ.</p>
		<p>ಈ ಮಾತುಗಳನ್ನು ಕೇಳಿದ ಕೂಡಲೇ ಸಿಡಿಲು ಬಡಿದಂತಾಗಿ ರಾಜನು ದುಃಖದಿಂದ ಕುಸಿದುಬಿದ್ದನು. ತನ್ನ ಪ್ರಿಯಪುತ್ರರಾದ ಶ್ರೀರಾಮಲಕ್ಷ್ಮಣರನ್ನು ಕಾಡಿಗೆ ಹೇಗೆ ಕಳಿಸೋಣ? ಎಂದು ಚಿಂತ್ರಾಕ್ರಾಂತನಾಗಿದ್ದಾಗ ವಸಿಷ್ಠಮಹರ್ಷಿಗಳು ಬಂದು ರಾಜನಿಗೆ ಹೀಗೆ ಹೇಳಿದರು: “ರಾಜನೆ, ಹೆದರಬೇಡ, ವಿಶ್ವಾಮಿತ್ರರು ಸಾಮಾನ್ಯರಲ್ಲ ; ಇವರು ಮಹರ್ಷಿಗಳು ಹಾಗೂ ತಪಸ್ವಿಗಳು. ಆದ್ದರಿಂದ ನೀನು ಧೈರ್ಯವಾಗಿ ನಿನ್ನ ಮಕ್ಕಳನ್ನು ಇವರೊಂದಿಗೆ ಕಳಿಸಿಕೊಡು”. ಅದರಂತೆ ದಶರಥನು ಇಬ್ಬರು ಮಕ್ಕಳನ್ನೂ ವಿಶ್ವಾಮಿತ್ರರ ಜೊತೆಯಲ್ಲಿ ಕಾಡಿಗೆ ಕಳುಹಿಸಿಕೊಟ್ಟನು. ಶ್ರೀರಾಮನು ಯಜ್ಞರಕ್ಷಣೆಯನ್ನು ಮಾಡುತ್ತಾನೆ.</p>
		<p>ಅದರಿಂದ ಸಂತುಷ್ಟರಾದ ವಿಶ್ವಾಮಿತ್ರರು ಕೃತಜ್ಞತೆಯಿಂದ ಈ ಮೇಲಿನ ಮಾತುಗಳನ್ನಾಡಿದ್ದಾರೆ! ಕೃತಜ್ಞತೆಯೆಂಬುದು ಮಾನವತ್ವದ ಲಕ್ಷಣವು!</p>
	</section>
</body>
</html>
