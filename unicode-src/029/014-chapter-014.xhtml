<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-014.01">
		<h1 class="level1-title" epub:type="title"><span class="num">14.</span> ರಾವಣನಿಗೆ ಸೀತಾದೇವಿಯ ಉಪದೇಶ</h1>
		<p class="verse">ಮೃತ್ಯುಕಾಲೇ ಯಥಾ ಮರ್ತ್ಯೋ ವಿಪರೀತಾನಿ ಸೇವತೇ।<br/>ಮುಮೂರ್ಷೂಣಾಂ ತು ಸರ್ವೇಷಾಂ ಯತ್ ಪಥ್ಯಂ ತನ್ನ ರೋಚತೇ॥</p>
		<p class="text-right">ಅರಣ್ಯಕಾಂಡ 53-17</p>
		<p><em>ರಾವಣನಿಗೆ ಸೀತಾದೇವಿಯು ಹೇಳಿದ ಮಾತುಗಳಿವು.</em></p>
		<p><em>ಎಲೈ ರಾವಣೇಶ್ವರನೆ, ಮರಣದ ಕಾಲದಲ್ಲಿ ಮಾನವನು ಅಧರ್ಮಗಳನ್ನೇ, ಅನ್ಯಾಯಗಳನ್ನೇ ಮಾಡುತ್ತಾನೆ. ಸಾಯುವುದರಲ್ಲಿರುವವರಿಗೆ ಪಥ್ಯವಾದ ಮಾತುಗಳು ರುಚಿಸುವುದಿಲ್ಲ.</em></p>
		<p>ರಾವಣನು ಕಳ್ಳಸಂನ್ಯಾಸಿಯ ರೂಪದಿಂದ, ಭಿಕ್ಷುಕರೂಪದಿಂದ ಪಂಚವಟಿಯ ಕುಟೀರದ ಹತ್ತಿರಕ್ಕೆ ಬಂದು ಮೋಸದಿಂದ ಸೀತಾದೇವಿಯನ್ನು ಅಪಹರಿಸಿಕೊಂಡು ಹೋಗುತ್ತಾನೆ. ಆಗ ಅಸಹಾಯಕಳಾದ ಸೀತಾದೇವಿಯು ರಾವಣನನ್ನು ನಿಂದಿಸುತ್ತಾಳೆ, ಬಯ್ಯುತ್ತಾಳೆ, ಹೀಯ್ಯಾಳಿಸುತ್ತಾಳೆ, ಧಿಕ್ಕರಿಸುತ್ತಾಳೆ. ಆದರೆ ದುಷ್ಟನಾದ ರಾವಣನು ಮಾತ್ರ ಸೀತೆಯನ್ನು ತನ್ನ ಹೆಗಲಿನ ಮೇಲೆ ಹಾಕಿಕೊಂಡು ಪಂಚವಟೀ ಸ್ಥಳದಿಂದ ವೇಗವಾಗಿ ಆಕಾಶಮಾರ್ಗದಿಂದ ಹೋಗುತ್ತಿದ್ದಾನೆ. ಭಯಭೀತಳಾದ ಸೀತಾದೇವಿಯು ರಾವಣನಿಗೆ ರಾಮನ ಪರಾಕ್ರಮಗಳನ್ನು ವರ್ಣಿಸುತ್ತಾಳೆ. ನಿಷ್ಕರುಣಿಯಾದ ರಾವಣೇಶ್ವರನು ಸೀತೆಯನ್ನು ಎತ್ತಿಕೊಂಡು ಲಂಕಾನಗರಿಯ ಕಡೆಗೆ ಹಾರಿಹೋಗುತ್ತಲೇ ಇದ್ದಾನೆ.</p>
		<p>ಅತ್ಯಂತ ಭೀತಳೂ ದುಃಖಿತಳೂ ಆದ ಸೀತೆಯು ಆಗ ರಾವಣನಿಗೆ ಈ ಮೇಲಿನ ಹಿತೋಪದೇಶವಾಕ್ಯಗಳನ್ನು ಹೇಳುತ್ತಾಳೆ: “ಎಲೈ ರಾವಣೇಶ್ವರನೆ, ನಿನಗೆ ಸದ್ಯದಲ್ಲಿಯೇ ಮರಣವು ಒದಗಿಬರಲಿದೆ. ಇನ್ನೇನು ಸಾಯುವುದರಲ್ಲಿ ಇರುವ ಅವಿವೇಕಿಯಾದ ಮನುಷ್ಯನು ಅನ್ಯಾಯ ಅಧರ್ಮಗಳನ್ನು ಮಾಡುತ್ತಾನೆ. ಸಾಯುತ್ತಿರುವ ಮಾನವರಿಗೆ ಯಾರ ಉಪದೇಶಗಳೂ ನಾಟುವುದಿಲ್ಲ. ಅಂಥವರು ಗುರುಹಿರಿಯರ ಉಪದೇಶಗಳನ್ನೂ ಕೇಳುವುದಿಲ್ಲ. ದೊಡ್ಡವರ ಮಾತಿನಂತೆ ನಡೆದುಕೊಂಡುಬಿಟ್ಟರೆ ಅವರು ಉದ್ಧಾರವಾಗಿಬಿಡುತ್ತಾರೆ. ಆದರೆ ಅವರು ಹಾಳಾಗುವಂತೆ ಅವರನ್ನು ವಿಧಿಯು ಆಟವಾಡಿಸುತ್ತದೆ. ಎಲೈ ರಾವಣನೆ, ನಿನ್ನ ಈ ಕೃತ್ಯವು ನಿನಗೆ ಮೃತ್ಯುವನ್ನು ತಂದು ಒಡ್ಡುತ್ತಿದೆ, ಎಚ್ಚರಿಕೆ!”. ನಾವುಗಳು ಗುರುಹಿರಿಯರ ಮಾತಿನಂತೆ ನಡೆದುಕೊಂಡರೆ ನಮಗೆ ಮುಂದೆ ಒದಗಬಹುದಾದ ಅಪಾಯಗಳು ತಪ್ಪುತ್ತವೆ. ಆದ್ದರಿಂದ ನಾವುಗಳು ಗುರುಹಿರಿಯರ ಮಾತುಗಳನ್ನು ಆಲಿಸಿ ಉದ್ಧಾರವಾಗಬೇಕು. ಗುರುಹಿರಿಯರಿಗೆ ದ್ರೋಹವನ್ನು ಎಂದೆಂದಿಗೂ ಮಾಡಲೇಬಾರದು.</p>
	</section>
</body>
</html>
