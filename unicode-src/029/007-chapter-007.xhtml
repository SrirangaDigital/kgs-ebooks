<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-007.01">
		<h1 class="level1-title" epub:type="title"><span class="num">7</span> ಶ್ರೀರಾಮಾದಿಗಳಿಗೆ ವಿವಾಹಮಹೋತ್ಸವ</h1>
		<p class="verse">ಇಯಂ ಸೀತಾ ಮಮ ಸುತಾ ಸಹಧರ್ಮಚರೀ ತವ।<br/>ಪ್ರತೀಚ್ಛ ಚೈನಾಂ ಭದ್ರಂ ತೇ ಪಾಣಿಂ ಗೃಹ್ಣೀಷ್ವ ಪಾಣಿನಾ॥</p>
		<p class="verse">ಲಕ್ಷ್ಮಣಾಗಚ್ಛ ಭದ್ರಂ ತೇ ಊರ್ಮಿಳಾಮುದ್ಯತಾಂ ಮಯಾ।<br/>ಪ್ರತೀಚ್ಛ ಪಾಣಿಂ ಗೃಹ್ಣೀಷ್ವ ಮಾ ಭೂತ್ ಕಾಲಸ್ಯ ಪರ್ಯಯಃ॥</p>
		<p class="text-right">ಬಾಲಕಾಂಡ 73-26, 30</p>
		<p><em>ಜನಕರಾಜನು ಶ್ರೀರಾಮಲಕ್ಷ್ಮಣಭರತಶತ್ರುಘ್ನರಿಗೆ ಹೇಳಿದ ಮಾತುಗಳಿವು.</em></p>
		<p><em>ಎಲೈ ಶ್ರೀರಾಮನೆ, ಇವಳು ಸೀತಾ, ನನ್ನ ಮಗಳು; ಇವಳನ್ನು ನೀನೀಗ ನೋಡು, ಇವಳು ನಿನ್ನ ಧರ್ಮಪತ್ನಿ, ಇವಳ ಕೈಯನ್ನು ಹಿಡಿದುಕೋ. ಎಲೈ ಲಕ್ಷ್ಮಣನೆ, ಇವಳು ಊರ್ಮಿಳೆಯು ನನ್ನ ಮಗಳು, ಇವಳನ್ನು ಸರಿಯಾಗಿ ನೋಡು, ಇವಳು ನಿನ್ನ ಧರ್ಮಪತ್ನಿಯು, ಇವಳ ಕೈಯನ್ನು ನೀನು ಹಿಡಿದುಕೊ. ಎಲೈ ಭರತ ಶತ್ರುಘ್ನರೇ, ಇವರಿಬ್ಬರು ಮಾಂಡವೀ ಮತ್ತು ಶ್ರುತಕೀರ್ತಿಯರು. ಇವರಿಬ್ಬರಲ್ಲಿ ಒಬ್ಬೊಬ್ಬರೂ ನಿಮ್ಮೊಬ್ಬರಿಗೆ ಪತ್ನಿಯರಾಗಿದ್ದಾರೆ. ಇವರಿಬ್ಬರಲ್ಲಿ ನೀವು ಒಬ್ಬೊಬ್ಬರೂ ಇವರ ಕೈಯನ್ನು ಹಿಡಿದುಕೊಳ್ಳಿರಿ.</em></p>
		<p>ವಿಶ್ವಾಮಿತ್ರರು ಶ್ರೀರಾಮಲಕ್ಷ್ಮಣರನ್ನು ಸಿದ್ಧಾಶ್ರಮದಿಂದ ಜನಕರಾಜನ ಆಸ್ಥಾನಕ್ಕೆ ಕರೆದುಕೊಂಡು ಬಂದಿದ್ದಾರೆ. ಅಲ್ಲಿ ಶ್ರೀರಾಮಚಂದ್ರನು ಶೈವಧನುಸ್ಸನ್ನು ಮುರಿದುಹಾಕಿದ್ದಾನೆ. ಶ್ರೀರಾಮನ ಪೌರುಷವನ್ನು ಕಂಡು ಜನಕರಾಜನಿಗೆ ಸಂತೋಷವಾಗಿದೆ. ಆಗ ವಿಶ್ವಾಮಿತ್ರಮಹರ್ಷಿಗಳ ಆದೇಶದಂತೆ ಜನಕರಾಜನು ಅಯೋಧ್ಯೆಯಿಂದ ದಶರಥ ಮಹಾರಾಜನನ್ನು ವಿದೇಹ ರಾಜ್ಯಕ್ಕೆ ಕರೆಸಿದ್ದಾನೆ. ವಸಿಷ್ಠಮಹರ್ಷಿಗಳ ನೇತೃತ್ವದಲ್ಲಿ ತನ್ನ ನಾಲ್ಕೂ ಪುತ್ರರಿಗೆ ದಶರಥನು ಕನ್ಯಾರತ್ನಗಳನ್ನು ತಂದುಕೊಂಡು ವಿವಾಹವನ್ನು ನೆರವೇರಿಸಿದ್ದಾನೆ. ಜನಕನು ಸೀತೆಯನ್ನು ಶ್ರೀರಾಮನಿಗೂ, ಊರ್ಮಿಳೆಯನ್ನು ಲಕ್ಷ್ಮಣನಿಗೂ, ಮಾಂಡವಿಯನ್ನು ಭರತನಿಗೂ, ಶ್ರುತಕೀರ್ತಿಯನ್ನು ಶತ್ರುಘ್ನನಿಗೂ ಕೊಟ್ಟು ವಿವಾಹವನ್ನು ನೆರವೇರಿಸಿದನು. ದಶರಥನು ತನ್ನ ನಾಲ್ಕೂ ಮಕ್ಕಳೊಂದಿಗೆ ಹಾಗೂ ಸೊಸೆಯರೊಂದಿಗೆ ಅಲ್ಲಿಂದ ಅಯೋಧ್ಯೆಗೆ ವಾಪಸ್ಸು ಬಂದನು.</p>
		<p>ಶ್ರೀರಾಮಲಕ್ಷ್ಮಣರು ಸಿದ್ಧಾಶ್ರಮದಲ್ಲಿ ಅಸುರರನ್ನು ಸಂಹರಿಸಿ ಯಜ್ಞವನ್ನು ಸಾಂಗಮಂಗಳಪ್ರದವನ್ನಾಗುವಂತೆ ಮಾಡಿದ್ದಾರೆ. ಇದರಿಂದ ಸಂತುಷ್ಟರಾದ ವಿಶ್ವಾಮಿತ್ರಮಹರ್ಷಿಗಳು ಶ್ರೀರಾಮಾದಿಗಳಿಗೆ ಯೋಗ್ಯರಾದ ವಧುಗಳೊಂದಿಗೆ ವಿವಾಹವನ್ನು ಮಾಡಿಸಿದ್ದಾರೆ.</p>
		<p><strong>ಕೃತಸ್ಯ ಪ್ರತಿಕರ್ತವ್ಯಮ್ ಏಷ ಧರ್ಮಃ ಸನಾತನಃ.</strong></p>
	</section>
</body>
</html>
