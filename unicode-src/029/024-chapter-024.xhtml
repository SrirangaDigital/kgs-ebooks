<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-024.01">
		<h1 class="level1-title" epub:type="title"><span class="num">24</span> ಮಾರುತಿಯು ಸೀತೆಗೆ ಉಂಗುರ ಕೊಡುತ್ತಾನೆ</h1>
		<p class="verse">ವಾನರೋಽಹಂ ಮಹಾಭಾಗೇ ದೂತೋ ರಾಮಸ್ಯ ಧೀಮತಃ।<br/>ರಾಮನಾಮಾಂಕಿತಂ ಚೇದಂ ಪಶ್ಯ ದೇವ್ಯಂಗುಳೀಯಕಮ್॥</p>
		<p class="text-right">ಸುಂದರಕಾಂಡ ೩೬್ಕೃ೨</p>
		<p><em>ಆಂಜನೇಯನು ಸೀತಾದೇವಿಗೆ ಶ್ರೀರಾಮನ ಮುದ್ರಿಕೆಯನ್ನು (ಉಂಗುರವನ್ನು) ಕೊಟ್ಟು ಹೇಳಿದ ಮಾತುಗಳು.</em></p>
		<p><em>ಮಹಾತ್ಮಳಾದ ಸೀತಾದೇವಿಯೇ, ನಾನು ಧೀಮಂತನಾದ ಶ್ರೀರಾಮನ ದೂತನು. ಶ್ರೀರಾಮನ ಹೆಸರಿನಿಂದ ಅಂಕಿತವಾಗಿರುವ ಈ ಉಂಗುರವನ್ನು ನೋಡು, ತೆಗೆದುಕೋ.</em></p>
		<p>ರಾಕ್ಷಸಿಯರ ಹಿಂಸೆಯನ್ನು ತಾಳಲಾರದೇ ಸೀತಾದೇವಿಯು ಆ ಮರದ ಕೊಂಬೆಗೆ ತನ್ನ ಉದ್ದವಾದ ಜಡೆಯನ್ನು ಕಟ್ಟಿಕೊಂಡು ನೇಣುಹಾಕಿಕೊಂಡು ಪ್ರಾಣವನ್ನು ಬಿಡಲು ಮನಸ್ಸು ಮಾಡಿಬಿಡುತ್ತಾಳೆ. ಆ ಸಮಯದಲ್ಲಿ ಸೀತಾದೇವಿಗೆ ಕೆಲವು ಶುಭಶಕುನಗಳು ಗೋಚರವಾಗುತ್ತವೆ. ಆದರೂ ಪ್ರಾಣತ್ಯಾಗವನ್ನು ಮಾಡಲೇಬೇಕೆಂದು ನಿಶ್ಚಯಮಾಡಿಬಿಟ್ಟಿದ್ದಾಳೆ.</p>
		<p>ಇನ್ನು ತಡಮಾಡಬಾರದೆಂದು ಯೋಚಿಸಿ ಆಂಜನೇಯನು ಶ್ರೀರಾಮನ ಕಥೆಯನ್ನು ಹೇಳಲು ಹೀಗೆ ಪ್ರಾರಂಭಿಸುತ್ತಾನೆ:</p>
		<p class="verse">ರಾಜಾ ದಶರಥೋ ನಾಮ ರಥಕುಂಜರವಾಜಿಮಾನ್।<br/>ತಸ್ಯ ಪುತ್ರಃ ಪ್ರಿಯೋ ಜ್ಯೇಷ್ಠಸ್ತಾರಾಧಿಪನಿಭಾನನಃ॥</p>
		<p class="verse">ರಾಮೋ ನಾಮ ವಿಶೇಷಜ್ಞಃ ಶ್ರೇಷ್ಠಃ ಸರ್ವಧನುಷ್ಮತಾಮ್।<br/>ಅಶ್ರೌಷಂ ರಾಘವಸ್ಯಾಹಂ ಸೇಯಮಾಸಾದಿತಾ ಮಯಾ॥</p>
		<p class="text-right">ಸುಂದರಕಾಂಡ  31-2 ರಿಂದ 16</p>
		<p>ಹೀಗೆ ಶ್ರೀರಾಮನ ವೃತ್ತಾಂತವನ್ನು ಕೇಳಿ ಸೀತಾದೇವಿಗೆ ತುಂಬಾ ಸಂತೋಷವಾಗುತ್ತದೆ. ಕಣ್ಣೆತ್ತಿ ನೋಡಿದಾಗ ಕಪಿಯ ದರ್ಶನವಾಗುತ್ತದೆ. ಗಾಬರಿಯಿಂದ ಸೀತಾದೇವಿಯು ರಾವಣನೇ ಮಾಯೆಯಿಂದ ಈ ರೂಪದಲ್ಲಿ ಬಂದಿರಬಹುದೆಂದು ಶಂಕಿಸುತ್ತಾಳೆ. ಆಗ ಆಂಜನೇಯನು ಮರದಿಂದ ಕೆಳಕ್ಕೆ ಇಳಿದು ಸೀತಾಮಾತೆಗೆ ನಮಸ್ಕಾರವನ್ನು ಮಾಡಿ ‘ನಾನು ರಾಮನ ದೂತನು’—ಎಂದು ಹೇಳುತ್ತಾನೆ. ಸಂಶಯಗ್ರಸ್ತಳಾದ ಸೀತೆಯು ಆಂಜನೇಯನ ಮಾತುಗಳನ್ನು ನಂಬುವುದಿಲ್ಲ. ಆಗ ಆಂಜನೇಯನು ಸೀತಾದೇವಿಗೆ ಶ್ರೀರಾಮನಾಮಾಂಕಿತವಾದ ಮುದ್ರಿಕೆಯನ್ನು ಕೊಟ್ಟು ಈ ಮೇಲಿನ ಮಾತುಗಳನ್ನು ಹೇಳುತ್ತಾನೆ. ಆ ಉಂಗುರವನ್ನು ನೋಡಿದ ಕೂಡಲೇ ಸೀತಾದೇವಿಗೆ ನಂಬಿಕೆಯು ಬರುತ್ತದೆ.</p>
	</section>
</body>
</html>
