<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-039.01">
		<h1 class="level1-title" epub:type="title"><span class="num">39.</span>ಶ್ರೀರಾಮಪಟ್ಟಾಭಿಷೇಕ</h1>
		<p class="verse">ತತಃ ಸ ಪ್ರಯತೋ ವೃದ್ಧೋ ವಸಿಷ್ಠೋ ಬ್ರಾಹ್ಮಣೈಃ ಸಹ।<br/>ರಾಮಂ ರತ್ನಮಯೇ ಪೀಠೇ ಸಸೀತಂ ಸಂನ್ಯವೇಶಯತ್॥</p>
		<p class="verse">ಅಭ್ಯಷಿಂಚನ್ ನರವ್ಯಾಘ್ರಂ ಪ್ರಸನ್ನೇನ ಸುಗಂಧಿನಾ।<br/>ಸಲಿಲೇನ ಸಹಸ್ರಾಕ್ಷಂ ವಸವೋ ವಾಸವಂ ಯಥಾ॥</p>
		<p class="text-right">ಯುದ್ಧಕಾಂಡ 128-59, 61</p>
		<p>ಭರತನು ಶ್ರೀರಾಮನಿಗೆ ರಾಜ್ಯಭಾರವನ್ನು ಸಂತೋಷವಾಗಿ ವಾಪಸ್ಸು ಕೊಡುತ್ತಾನೆ. ಅನಂತರ ಶ್ರೀರಾಮನ ಪಟ್ಟಾಭಿಷೇಕಕ್ಕಾಗಿ ಭರತನು ಸಕಲ ಸಿದ್ಧತೆಗಳನ್ನೂ ಮಾಡುತ್ತಾನೆ. ಸುಗ್ರೀವನು ಕಪಿಗಳನ್ನು ದಿಕ್ಕುದಿಕ್ಕುಗಳಿಗೆ ಕಳಿಸಿ ನೂರಾರು ನದಿಗಳಿಂದಲೂ ಸಾಗರಗಳಿಂದಲೂ ರತ್ನದ ಕಲಶಗಳಿಂದ ಪವಿತ್ರವಾದ ತೀರ್ಥಗಳನ್ನು ತರಿಸುತ್ತಾನೆ. ಹನುಮಂತ, ಜಾಂಬವಂತ, ಅಂಗದ, ವಿಭೀಷಣ—ಎಲ್ಲರೂ ಶ್ರೀರಾಮನ ಪಟ್ಟಾಭಿಷೇಕವನ್ನು ವೀಕ್ಷಿಸುವುದಕ್ಕಾಗಿ ಕಾತುರರಾಗಿದ್ದಾರೆ. ಸರಿ, ಇನ್ನೇನು ಶ್ರೀರಾಮನ ಪಟ್ಟಾಭಿಷೇಕವು ಪ್ರಾರಂಭವಾಗುವುದರಲ್ಲಿದೆ.</p>
		<p>ವಯೋವೃದ್ಧರೂ ಶಾಸ್ತ್ರವೃದ್ಧರೂ ವಂಶಪುರೋಹಿತರೂ ಆಗಿರುವ ವಸಿಷ್ಠಮಹರ್ಷಿಗಳು ಬ್ರಾಹ್ಮಣರ ಜೊತೆಯಲ್ಲಿ ಸೇರಿಕೊಂಡು ಶ್ರೀರಾಮ ಮತ್ತು ಸೀತೆಯರನ್ನು ರತ್ನಮಯವಾದ ಪೀಠದಲ್ಲಿ ಕುಳ್ಳಿರಿಸುತ್ತಾರೆ. ಆಗ</p>
		<p class="verse">ವಸಿಷ್ಠೋ ವಾಮದೇವಶ್ಚ ಜಾಬಾಲಿರಥ ಕಾಶ್ಯಪಃ।<br/>ಕಾತ್ಯಾಯನಃ ಸುಯಜ್ಞಶ್ಚ ಗೌತಮೋ ವಿಜಯಸ್ತಥಾ॥<br/>ಅಭ್ಯಷಿಂಚನ್ ನರವ್ಯಾಘ್ರಂ ಪ್ರಸನ್ನೇನ ಸುಗಂಧಿನಾ॥  128-60</p>
		<p><em>ವಸಿಷ್ಠ, ವಾಮದೇವ, ಜಾಬಾಲಿ, ಕಾಶ್ಯಪ, ಕಾತ್ಯಾಯನ, ಸುಯಜ್ಞ , ಗೌತಮ, ವಿಜಯ ಮುಂತಾದ ಅನೇಕ ಋಷಿಗಳು ಸೇರಿಕೊಂಡು ಶ್ರೀರಾಮ ಹಾಗೂ ಸೀತೆಯರಿಗೆ ಅಭಿಷೇಕವನ್ನು ಮಾಡುತ್ತಾರೆ.</em></p>
		<p>ಪ್ರಜೆಗಳೆಲ್ಲರೂ ಶ್ರೀರಾಮನ ಪಟ್ಟಾಭಿಷೇಕವನ್ನು ಕಣ್ಣುತುಂಬಾ ನೋಡಿ ಸಂತೋಷಪಡುತ್ತಾರೆ. ಶ್ರೀರಾಮನ ಪಟ್ಟಾಭಿಷೇಕವನ್ನು ನೋಡುತ್ತಿದ್ದರೆ ದೇವತೆಗಳು ಇಂದ್ರನಿಗೆ ಅಭಿಷೇಕವನ್ನು ಮಾಡುತ್ತಿದ್ದಂತೆಯೇ ಭಾಸವಾಗುತ್ತಿತ್ತು. ಶ್ರೀರಾಮನು ತನ್ನ ಪಟ್ಟಾಭಿಷೇಕಕ್ಕೆ ಬಂದಿದ್ದ ಎಲ್ಲರಿಗೂ ಸೂಕ್ತವಾದ ಉಡುಗೊರೆಗಳನ್ನು ಕೊಡುತ್ತಾನೆ. ಬಂದಿದ್ದವರೆಲ್ಲರೂ ಸಂತೋಷದಿಂದ ಆನಂದದಿಂದ ಸಂತೃಪ್ತರಾಗಿ ವಾಪಸ್ಸಾದರು. ಶ್ರೀರಾಮನ ಪಟ್ಟಾಭಿಷೇಕದಿಂದ ಸಕಲ ಪ್ರಜೆಗಳಿಗೂ ಸಕಲಪ್ರಾಣಿಗಳಿಗೂ ಸಂತೋಷವಾಯಿತು.</p>
	</section>
</body>
</html>
