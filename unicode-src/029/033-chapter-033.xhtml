<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-033.01">
		<h1 class="level1-title" epub:type="title"><span class="num">33.</span> ಶ್ರೀರಾಮನು ಸತ್ಯಧರ್ಮಸಂಧನು!</h1>
		<p class="verse">ಧರ್ಮಾತ್ಮಾ ಸತ್ಯಸಂಧಶ್ಚ ರಾಮೋ ದಾಶರಥಿರ್ಯದಿ।<br/>ಪೌರುಷೇ ಚಾಪ್ರತಿದ್ವಂದ್ವಃ ಶರೈನಂ ಜಹಿ ರಾವಣಿಮ್॥</p>
		<p class="text-right">ಯುದ್ಧಕಾಂಡ 90-69</p>
		<p><em>ಲಕ್ಷ್ಮಣನು ತಾನು ಹೂಡಿದ ಬಾಣಕ್ಕೆ ಹೇಳಿದ ಮಾತಿದು.</em></p>    
		<p>ಕಪಿಗಳ ಸಹಾಯದಿಂದ ಶ್ರೀರಾಮನು ಸಾಗರಕ್ಕೆ ಸೇತುವೆಯನ್ನು ಕಟ್ಟಿಸಿದ್ದಾನೆ. ಶ್ರೀರಾಮನು ಕಪಿಸೈನ್ಯಸಮೇತನಾಗಿ ಸಾಗರವನ್ನು ದಾಟಿಕೊಂಡು ಲಂಕಾನಗರಿಗೆ ಬಂದೇಬಿಟ್ಟಿದ್ದಾನೆ. ರಾವಣನಿಗೆ ವಿಷಯವೆಲ್ಲವೂ ತಿಳಿಯುತ್ತಾ ಇದೆ. ಈಗಲೂ ಶ್ರೀರಾಮನು ರಾವಣನಿಗೆ ಉಪದೇಶವನ್ನು ದೂತರ ಮೂಲಕ ಮಾಡಿಸುತ್ತಿದ್ದಾನೆ. ಆದರೆ ರಾವಣನು ಮಾತ್ರ ಯಾರ ಮಾತನ್ನೂ ಕೇಳದೇ ಶ್ರೀರಾಮನ ಮೇಲೆ ದ್ವೇಷವನ್ನು ಕ್ಷಣಕ್ಷಣಕ್ಕೂ ಬೆಳಸಿಕೊಳ್ಳುತ್ತಲೇ ಇದ್ದಾನೆ.</p>
		<p>ಸರಿ, ಯುದ್ಧವು ಪ್ರಾರಂಭವಾಗಿಯೇ ಬಿಟ್ಟಿತು! ರಾವಣನ ಪುತ್ರ ಇಂದ್ರಜಿತ್ತು. ಇವನು ಮಹಾಮಾಯಾವೀ ಹಾಗೂ ಅತ್ಯಂತ ಪರಾಕ್ರಮಶಾಲೀ; ಇಂದ್ರಜಿತ್ತು ಕಪಿಸೈನ್ಯವನ್ನೆಲ್ಲಾ ಸಂಹಾರಮಾಡುತ್ತಿದ್ದಾನೆ. ಇದನ್ನು ಕಂಡು ಶ್ರೀರಾಮನಿಗೆ ಇಂದ್ರಜಿತ್ತಿನ ಮೇಲೆ ಕೋಪವು ಉಂಟಾಗಿದೆ. ಇಂದ್ರಜಿತ್ತನ್ನು ಸಂಹಾರಮಾಡಬೇಕೆಂದು ಶ್ರೀರಾಮನು ಅವನ ಮೇಲೆ ಬಾಣಗಳ ಸುರಿಮಳೆಯನ್ನೇ ಸುರಿಸಿದರೂ ಇಂದ್ರಜಿತ್ತು ಸಾಯುತ್ತಿಲ್ಲ. ಏಕೆಂದರೆ ಇಂದ್ರಜಿತ್ತಿನ ರಹಸ್ಯವು ಶ್ರೀರಾಮನಿಗೆ ತಿಳಿದಿರಲಿಲ್ಲ.</p>
		<p>ಆಗ ವಿಭೀಷಣನು ಶ್ರೀರಾಮನಿಗೆ ಇಂದ್ರಜಿತ್ತಿಗೆ ಇದ್ದ ವರದ ರಹಸ್ಯವನ್ನು ತಿಳಿಸುತ್ತಾನೆ. ಶ್ರೀರಾಮನೆ, ನಿನ್ನ ಕೈಯಿಂದ ಇಂದ್ರಜಿತ್ತು ಸಾಯುವಂತಿಲ್ಲ. ಲಕ್ಷ್ಮಣನಿಂದಲೇ ಇಂದ್ರಜಿತ್ತಿಗೆ ಮರಣವು ಸಂಭವಿಸಬೇಕಾಗಿದೆ. ಹದಿನಾಲ್ಕು ವರ್ಷಗಳಕಾಲ ಬ್ರಹ್ಮಚರ್ಯನಿಷ್ಠನೂ ಗುರುಭಕ್ತನೂ ಆದ ಲಕ್ಷ್ಮಣನಿಂದ ಮಾತ್ರವೇ ಇಂದ್ರಜಿತ್ತಿಗೆ ಮರಣವುಂಟಾಗಬೇಕು—ಎಂದು ವಿಭೀಷಣನು ಶ್ರೀರಾಮನಿಗೆ ತಿಳಿಸುತ್ತಾನೆ. ಶ್ರೀರಾಮನ ಆಜ್ಞೆಯಂತೆ ಲಕ್ಷ್ಮಣನು ಧನುಸ್ಸಿನಲ್ಲಿ ಬಾಣವನ್ನು ಹೂಡಿ, ಆ ಬಾಣವನ್ನು ಕುರಿತು ಈ ಮೇಲಿನ ವಾಕ್ಯವನ್ನು ಹೇಳುತ್ತಾನೆ.</p>
		<p>“ದಶರಥಪುತ್ರನಾದ ಶ್ರೀರಾಮನು ಧರ್ಮಾತ್ಮನೂ ಸತ್ಯಸಂಧನೂ ಆಗಿದ್ದು ಪರಾಕ್ರಮಶಾಲಿಯೂ ಆಗಿದ್ದ ಪಕ್ಷದಲ್ಲಿ ಎಲೈ ಬಾಣವೇ, ಇಂದ್ರಜಿತ್ತನ್ನು ನೀನು ಸಂಹರಿಸಿಬಿಡು”—ಎಂದು ಹೇಳಿ ಬಾಣವನ್ನು ಬಿಡುತ್ತಾನೆ. ಲಕ್ಷ್ಮಣನು ಬಿಟ್ಟ ಆ ಬಾಣದಿಂದ ಇಂದ್ರಜಿತ್ತು ಮೃತನಾಗುತ್ತಾನೆ. ಶ್ರೀರಾಮನಿಂದಲೂ ಆಗದ ಕೆಲಸವು ಲಕ್ಷ್ಮಣನಿಂದ ಆಯಿತು!<strong> ಬ್ರಹ್ಮಚರ್ಯದ ಪ್ರಭಾವವಿದು!</strong></p>
	</section>
</body>
</html>
