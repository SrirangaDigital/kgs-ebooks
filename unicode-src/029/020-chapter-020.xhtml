<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-020.01">
		<h1 class="level1-title" epub:type="title"><span class="num">20</span> ಆಂಜನೇಯನ ಸ್ವಾಮಿಭಕ್ತಿ</h1>
		<p class="verse">ನಮೋಽಸ್ತು ರಾಮಾಯ ಸಲಕ್ಷ್ಮಣಾಯ<br/> ದೇವ್ಯೈ ಚ ತಸ್ಯೈ ಜನಕಾತ್ಮಜಾಯೈ।<br/> ನಮೋಽಸ್ತು ರುದ್ರೇಂದ್ರಯಮಾನಿಲೇಭ್ಯೋ<br/> ನಮೋಽಸ್ತು ಚಂದ್ರಾರ್ಕಮರುದ್ಗಣೇಭ್ಯಃ॥</p>
		<p class="text-right">ಸುಂದರಕಾಂಡ ೧೩್ಕೃ೫೯</p>
		<p><em>ಶ್ರೀರಾಮನಿಗೂ ಲಕ್ಷ್ಮಣನಿಗೂ ಜನಕಪುತ್ರಿಯಾದ ಸೀತಾದೇವಿಗೂ ನನ್ನ ನಮಸ್ಕಾರಗಳು; ರುದ್ರ ಇಂದ್ರ ಯಮ ವಾಯುದೇವತೆಗಳಿಗೂ ಹಾಗೂ ಚಂದ್ರ ಸೂರ್ಯ ಮತ್ತು ಮರುದ್ಗಣದೇವತೆಗಳಿಗೂ ನನ್ನ ನಮಸ್ಕಾರಗಳು.</em></p>
		<p>ಆಂಜನೇಯನು ಶ್ರೀರಾಮನ ನಾಮಸ್ಮರಣೆ ಮಾಡುತ್ತಾ ಅತ್ಯಂತ ಸುಲಭವಾಗಿ ದಕ್ಷಿಣಸಾಗರವನ್ನು ಹಾರಿಕೊಂಡು ಲಂಕಾಪಟ್ಟಣಕ್ಕೆ ಬರುತ್ತಾನೆ. ಲಂಕಾನಗರಿಯನ್ನು ಪ್ರವೇಶಿಸುತ್ತಿದ್ದಾಗ ಆಂಜನೇಯನನ್ನು ಲಂಕಾಧಿಪತಿದೇವತೆಯಾದ ಲಂಕಿಣಿಯು ತಡೆಯುತ್ತಾಳೆ. ಅವಳನ್ನು ಮಾರುತಿಯು ಸೋಲಿಸಿಬಿಡುತ್ತಾನೆ. ಆಗ ಆ ಲಂಕಿಣಿಯು ಬ್ರಹ್ಮನ ಹಿಂದಿನ ವರವನ್ನು ಜ್ಞಾಪಿಸಿಕೊಂಡು ಆಂಜನೇಯನಿಗೆ ಲಂಕಾಪುರಿಗೆ ಹೋಗಲು ಅನುಮತಿಯನ್ನು ಕೊಟ್ಟು ಹೀಗೆ ಹೇಳುತ್ತಾಳೆ.</p>
		<p class="verse">ತತ್ ಪ್ರವಿಶ್ಯ ಹರಿಶ್ರೇಷ್ಠಪುರೀಂ ರಾವಣಪಾಲಿತಾಮ್।<br/>ವಿಧತ್ಸ್ವ ಸರ್ವಕಾರ್ಯಾಣಿ ಯಾನಿ ಯಾನೀಹ ವಾಂಛಸಿ॥</p>
		<p class="text-right">ಸುಂದರಕಾಂಡ ೩್ಕೃ೫೦</p>
		<p><em>ಕಪಿಶ್ರೇಷ್ಠನೇ, ರಾವಣನಿಂದ ಪಾಲಿತವಾಗಿರುವ ಈ ಲಂಕಾಪುರಿಯನ್ನು ನೀನು ಸಂತೋಷದಿಂದ ಪ್ರವೇಶಮಾಡಿ, ನಿನಗೆ ಇಷ್ಟವಾದ ಎಲ್ಲಾ ಕೆಲಸಕಾರ್ಯಗಳನ್ನೂ ಮಾಡಿಕೊಳ್ಳಬಹುದು. ಏನು ಬೇಕಾದರೂ ನೀನು ಮಾಡಿಕೊ—ಎಂದು ಲಂಕಿಣಿಯು ಆಂಜನೇಯನಿಗೆ ಆಶೀರ್ವಾದವನ್ನು ಮಾಡಿ ಒಳಗಡೆಗೆ ಕಳಿಸಿಕೊಡುತ್ತಾಳೆ.</em></p>
		<p>ಅದರಂತೆ ಲಂಕಾನಗರಿಯನ್ನು ಪ್ರವೇಶಿಸಿ ಆಂಜನೇಯನು ಅಲ್ಲಿ ಎಲ್ಲಾ ಕಡೆಗಳಲ್ಲಿಯೂ ಹುಡುಕಿದರೂ ಸೀತಾದೇವಿಯು ಸಿಕ್ಕುವುದೇ ಇಲ್ಲ. ರಾವಣನ ಅಂತಃಪುರದಲ್ಲಿಯೂ ಸೀತೆಯ ದರ್ಶನವಾಗಲಿಲ್ಲ. ಅತ್ಯಂತ ದುಃಖಿತನಾಗಿ ಆಂಜನೇಯನು ನಿರ್ವಿಣ್ಣನಾಗುತ್ತಾನೆ. ಸೀತಾದರ್ಶನವಾಗದಿರುವುದಕ್ಕೆ ತನ್ನ ಅಹಂಕಾರವೇ ಕಾರಣವಾಗಿರಬಹುದು ಎಂದು ಭಾವಿಸಿ ಆಂಜನೇಯನು ಈ ಮೇಲಿನಂತೆ ಶ್ರೀರಾಮಾದಿಗಳನ್ನು ನಮಿಸುತ್ತಾನೆ, ಸ್ತುತಿಸುತ್ತಾನೆ. ಅನಂತರ ಅಶೋಕವನದಲ್ಲಿ ಸೀತೆಯನ್ನು ಹುಡುಕಲು ಹನುಮಂತನು ಮುಂದಾಗುತ್ತಾನೆ. ಮನುಷ್ಯನು ಅಹಂಕಾರಿಯಾಗಿದ್ದರೆ ಯಾವ ಕಾರ್ಯವನ್ನೂ ಸಾಧಿಸಲಾರ!</p>	
	</section>
</body>
</html>
