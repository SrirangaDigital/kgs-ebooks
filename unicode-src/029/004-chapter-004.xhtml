<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-004.01">
		<h1 class="level1-title" epub:type="title"><span class="num">4.</span> ಶ್ರೀರಾಮಲಕ್ಷ್ಮಣಭರತಶತ್ರುಘ್ನರ ಜನನ</h1>
		<p class="verse">ಕೌಸಲ್ಯಾಜನಯದ್ ರಾಮಂ ದಿವ್ಯಲಕ್ಷಣಸಂಯುತಮ್ ।<br />ಭರತೋ ನಾಮ ಕೈಕೇಯ್ಯಾಂ ಜಜ್ಞೇ ಸತ್ಯಪರಾಕ್ರಮಃ ॥<br />ಅಥ ಲಕ್ಷ್ಮಣಶತ್ರುಘ್ನೌ ಸುಮಿತ್ರಾಽಜನಯತ್ ಸುತೌ ॥</p>
		<p class="text-right">ಬಾಲಕಾಂಡ 18-10, 13</p>
		<p><em>ದಿವ್ಯಲಕ್ಷಣಗಳಿಂದ ಕೂಡಿದ ರಾಮನನ್ನು ಕೌಸಲ್ಯಾದೇವಿಯೂ, ಸತ್ಯಪರಾಕ್ರಮಶಾಲಿಯಾದ ಭರತನನ್ನು ಕೈಕೇಯಿಯೂ, ಮತ್ತು ಲಕ್ಷ್ಮಣ ಶತ್ರುಘ್ನರನ್ನು ಸುಮಿತ್ರಾದೇವಿಯೂ ಪ್ರಸವಿಸಿದರು.</em></p>
		<p>ಬ್ರಾಹ್ಮಣೋತ್ತಮರ ಆದೇಶದಂತೆ ದಶರಥಮಹಾರಾಜನು ವಸಿಷ್ಠಮಹರ್ಷಿಗಳ ಆಚಾರ್ಯತ್ವದಲ್ಲಿ ಪುತ್ರಕಾಮೇಷ್ಟಿಯಾಗವನ್ನು ಸಾಂಗವಾಗಿ ಶ್ರದ್ಧೆಯಿಂದ ಮಾಡಿದನು. ಎಲ್ಲಾ ಋತ್ವಿಜರಿಗೂ ಸಮೃದ್ಧವಾಗಿ ಭೂರಿದಕ್ಷಿಣೆಗಳನ್ನು ಕೊಟ್ಟನು. ದಶರಥಮಹಾರಾಜನ ಈ ಪುತ್ರಕಾಮೇಷ್ಟಿಯಾಗದಿಂದ ಎಲ್ಲರಿಗೂ ಸಂತೋಷವು ಉಂಟಾಯಿತು. ಋಷಿಮುನಿಮಿತ್ರರೆಲ್ಲರೂ ತುಂಬುಹರ್ಷದಿಂದ “ಸುಪುತ್ರವಾನ್ ಭವ” —ಎಂದು ದಶರಥನಿಗೆ ಆಶೀರ್ವಾದಮಾಡಿದರು.</p>
		<p>ಸಂತುಷ್ಟನಾದ ಯಜ್ಞಪುರುಷನು ಯಜ್ಞಕುಂಡದಿಂದ ಮೇಲಕ್ಕೆ ಎದ್ದು ಬಂದು ದಶರಥಮಹಾರಾಜನಿಗೆ ಬಂಗಾರದ ಕಲಶದಲ್ಲಿ ಪಾಯಸವನ್ನು ತಂದುಕೊಟ್ಟು ಹೀಗೆ ಹೇಳಿದನು:</p>
		<p class="verse">ಪ್ರಾಜಾಪತ್ಯಂ ನರಂ ವಿದ್ಧಿ ಮಾಮಿಹಾಭ್ಯಾಗತಂ ನೃಪ ।<br />ಇದಂ ತು ನೃಪಶಾರ್ದೂಲ ಪಾಯಸಂ ದೇವನಿರ್ಮಿತಮ್ ।<br />ಪ್ರಜಾಕರಂ ಗೃಹಾಣ ತ್ವಂ ಧನ್ಯಮಾರೋಗ್ಯವರ್ಧನಮ್ ॥</p>
		<p class="text-right">ಬಾಲಕಾಂಡ 16-16, 19</p>
		<p><em>ಎಲೈ ರಾಜನೆ, ನಿನ್ನ ಬಳಿಗೆ ಬಂದಿರುವ ನನ್ನನ್ನು ಪ್ರಜಾಪತಿಯ ನರನೆಂದು ತಿಳಿ; ಇದೋ, ದೇವನಿರ್ಮಿತವಾದ ಪಾಯಸವಿದು; ಇದರಿಂದ ನಿನಗೆ ಸತ್ ಪುತ್ರರು ಹುಟ್ಟುತ್ತಾರೆ; ಇದರಿಂದ ಧನ್ಯತೆಯೂ ಆರೋಗ್ಯವೂ ಉಂಟಾಗುತ್ತದೆ.</em></p>
		<p>ಇದನ್ನು ನೀನು ನಿನ್ನ ಪತ್ನಿಯರಿಗೆ ಕೊಡು. ಅವರಲ್ಲಿ ನಿನಗೆ ಯೋಗ್ಯವಾದ ಆರೋಗ್ಯವಂತರಾದ ಸತ್ ಪುತ್ರರು ಜನಿಸುತ್ತಾರೆ—ಎಂದು ಹೇಳಿ ಆ ಪುರುಷನು ರಾಜನಿಗೆ ಪಾಯಸದ ಕಲಶವನ್ನು ಕೊಟ್ಟನು. ಅದನ್ನು ದಶರಥನು ತನ್ನ ಮೂವರೂ ಪತ್ನಿಯರಿಗೆ ಹಂಚುತ್ತಾನೆ. ಅದನ್ನು ಕುಡಿದ ಮೇಲೆ ದಶರಥನಿಂದ ಆ ಮೂವರು ಪತ್ನಿಯರಿಗೆ ನಾಲ್ಕು ಜನ ಪುತ್ರರು ಅವತರಿಸಿದರು!</p>
	</section>
</body>
</html>
