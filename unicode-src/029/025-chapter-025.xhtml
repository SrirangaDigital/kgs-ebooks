<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-025.01">
		<h1 class="level1-title" epub:type="title"><span class="num">25</span> ಆಂಜನೇಯ ಕಾರ್ಯಸಿದ್ಧಿ ಮಂತ್ರ</h1>
		<p class="verse">ಯಥಾ ಹಿ ವಾನರಶ್ರೇಷ್ಠದುಃಖಕ್ಷಯಕರೋ ಭವೇತ್।<br/>ತ್ವಮಸ್ಮಿನ್ ಕಾರ್ಯನಿರ್ವಾಹೇ ಪ್ರಮಾಣಂ ಹರಿಯೂಥಪ॥</p>
		<p class="text-right">ಸುಂದರಕಾಂಡ ೩೮್ಕೃ೬೨</p>
		<p><em>ಸೀತಾದೇವಿಯು ಹನುಮಂತನಿಗೆ ಹೇಳಿದ ಮಾತುಗಳು.</em></p>
		<p><em>ಕಪಿಪುಂಗವನೇ, ನೀನು ಈ ಕಾರ್ಯವನ್ನು ಹೇಗಾದರೂ ಸಾಧಿಸಬೇಕು. ನೀನೇ ಇದಕ್ಕೆ ಸರಿಯಾದ ವ್ಯಕ್ತಿ! ನೀನೊಬ್ಬನೇ ಸಮರ್ಥ; ನೀನೊಬ್ಬನೇ ಈ ಕಾರ್ಯಕ್ಕೆ ಪ್ರಮಾಣ! ವಾನರ ಶ್ರೇಷ್ಠನೇ, ನನ್ನ ಈ ದುಃಖವನ್ನು ಹೇಗಾದರೂ ಮಾಡಿ ನೀನು ಪರಿಹಾರಮಾಡಲೇಬೇಕಪ್ಪ!</em></p>
		<p>ಇದು ಕಾರ್ಯಸಿದ್ಧಿಮಂತ್ರ. ಆಂಜನೇಯನಿಗೆ ಅತ್ಯಂತ ಪ್ರಿಯವಾಗಿರುವ ಸಿದ್ಧಿಮಂತ್ರ. ಈ ಮಂತ್ರವನ್ನು ಶ್ರದ್ಧೆಯಿಂದ ಜಪಿಸುತ್ತಾ ಆಂಜನೇಯನನ್ನು ಪ್ರಾರ್ಥಿಸಿದರೆ ಭಕ್ತರ ಕಾರ್ಯಗಳು ನಿಜವಾಗಿಯೂ ಸಿದ್ಧಿಸುತ್ತವೆ.</p>
		<p>ಶ್ರೀರಾಮನಾಮಾಂಕಿತವಾದ ಮುದ್ರಿಕೆಯನ್ನು ಕಂಡು ಸೀತಾದೇವಿಗೆ ತುಂಬಾ ಆನಂದವೂ ಧೈರ್ಯವೂ ವಿಶ್ವಾಸವೂ ಶಾಂತಿಯೂ ಉಂಟಾಗಿರುತ್ತವೆ. ಆಂಜನೇಯನು ಶ್ರೀರಾಮನ ಸಂಪೂರ್ಣವೃತ್ತಾಂತವನ್ನು ಸೀತಾದೇವಿಗೆ ತಿಳಿಸಿದ್ದಾನೆ. ಆಂಜನೇಯನ ಮಾತುಗಳನ್ನೆಲ್ಲ ಕೇಳಿ ಸೀತಾದೇವಿಯು ದುಃಖದಿಂದ ಹೀಗೆ ಹೇಳುತ್ತಾಳೆ:</p>
		<p class="verse">ಅಮೃತಂ ವಿಷಸಂಪೃಕ್ತಂ ತ್ವಯಾ ವಾನರ ಭಾಷಿತಮ್।<br/>ಯಚ್ಚ ನಾನ್ಯಮನಾ ರಾಮೋ ಯಚ್ಚ ಶೋಕಪರಾಯಣಃ॥</p>
		<p class="text-right">ಸುಂದರಕಾಂಡ ೩೭್ಕೃ೨</p>
		<p><em>ಎಲೈ ವಾನರನೆ, ನಿನ್ನ ಮಾತುಗಳು ವಿಷದಿಂದ ಕೂಡಿದ ಅಮೃತದಂತಿರುತ್ತವೆ. ಏಕೆಂದರೆ, ರಾಮನು ನನ್ನನ್ನೇ ಚಿಂತಿಸುತ್ತಿದ್ದಾನೆ—ಎಂಬ ಮಾತು ಅಮೃತದಂತಿದೆ, ಆದರೆ, ಶೋಕಪರಾಯಣನಾಗಿದ್ದಾನೆ—ಎಂಬ ಮಾತು ವಿಷದಂತಿದೆ.</em></p>
		<p>ಅಮ್ಮಾ ಯೋಚಿಸಬೇಡ; ನಾನು ನಿನ್ನ ವೃತ್ತಾಂತವನ್ನೆಲ್ಲ ಶ್ರೀರಾಮನಿಗೆ ಈ ಕೂಡಲೇ ಹೋಗಿ ತಿಳಿಸಿಬಿಟ್ಟು ಅವನು ಇಲ್ಲಿಗೆ ಕೂಡಲೇ ಬರುವಂತೆ ಮಾಡಿಬಿಡುತ್ತೇನೆ ಎಂದು ಹೇಳಿದ ಕೂಡಲೇ ಸಂತೋಷದಿಂದ ಸೀತಾದೇವಿಯು ಈ ಮೇಲಿನ ಮಾತುಗಳನ್ನು ಆಂಜನೇಯನಿಗೆ ಹೇಳುತ್ತಾಳೆ. ಈ ಮೇಲಿನ ಶ್ಲೋಕವು ಕಾರ್ಯಸಿದ್ಧಿಮಂತ್ರವು. ಇದರ ಜಪಾನುಷ್ಠಾನದಿಂದ ಸರ್ವಕಾರ್ಯಗಳೂ ಸಿದ್ಧಿಸುತ್ತವೆ. ಸೀತೆಯು ತುಂಬು ಹೃದಯದಿಂದ ಸಮರ್ಥನೂ ಶ್ರೀರಾಮಭಕ್ತನೂ ಆದ ಆಂಜನೇಯನಿಗೆ ಹೇಳಿದ ಮಾತುಗಳಿವು!</p>
	</section>
</body>
</html>
