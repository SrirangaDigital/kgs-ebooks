<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-037.01">
		<h1 class="level1-title" epub:type="title"><span class="num">37</span>ಸೀತೆಯು ಅಗ್ನಿಯಿಂದ ಪರಿಶುದ್ಧಳು</h1>
		<p class="verse">ಅಬ್ರವೀತ್ತು ತದಾ ರಾಮಂ ಸಾಕ್ಷೀ ಲೋಕಸ್ಯ ಪಾವಕಃ।<br/>ಏಷಾ ತೇ ರಾಮ ವೈದೇಹೀ ಪಾಪಮಸ್ಯಾಂ ನ ವಿದ್ಯತೇ॥</p>
		<p class="verse">ನೈವ ವಾಚಾ ನ ಮನಸಾ ನೈವ ಬುದ್ಧ್ಯಾ ನ ಚಕ್ಷುಷಾ।<br/>ಸುವೃತ್ತಾ ವೃತ್ತಶೌಟೀರ್ಯಂ ನ ತ್ವಾಮತ್ಯಚರತ್ ಶುಭಾ॥</p>
		<p class="text-right">ಯುದ್ಧಕಾಂಡ <span class="en">118-5,6</span></p>
		<p><em>ಅಗ್ನಿಕುಂಡದಿಂದ ಎದ್ದುಬಂದು ಲೋಕಸಾಕ್ಷಿಯಾದ ಅಗ್ನಿದೇವನು ಶ್ರೀರಾಮನಿಗೆ ಹೇಳಿದ ಮಾತುಗಳು.</em></p>
		<p><em>ಶ್ರೀರಾಮನೇ, ಈ ಸೀತೆಯು ದೇಹಾಭಿಮಾನರಹಿತಳೂ ಪಾಪರಹಿತಳೂ ಆಗಿದ್ದಾಳೆ. ಇವಳಲ್ಲಿ ಪಾಪದ ಲವಲೇಶವೂ ಇರುವುದಿಲ್ಲ. ವಾಕ್ಕಿನಿಂದಾಗಲೀ ಮನಸ್ಸಿನಿಂದಾಗಲೀ ಬುದ್ಧಿಯಿಂದಾಗಲೀ ಅಥವಾ ಇಂದ್ರಿಯಗಳಿಂದಾಗಲೀ ಇವಳು ನಿನ್ನನ್ನು ಬಿಟ್ಟು ಪರಪುರುಷನನ್ನು ಮುಟ್ಟಿರುವುದಿಲ್ಲ. ಸೀತೆಯು ತನ್ನ ಚಾರಿತ್ರ್ಯದಿಂದ ಸದಾ ಶುದ್ಧಳೂ ಪರಿಶುದ್ಧಳೂ ಆಗಿರುತ್ತಾಳೆ.</em></p>
		<p>ಶ್ರೀರಾಮನಿಂದ ತಿರಸ್ಕೃತಳಾದ ಬಳಿಕ ಸೀತಾದೇವಿಯು ಅಗ್ನಿಕುಂಡದಲ್ಲಿ ಬಿದ್ದುಬಿಡುತ್ತಾಳೆ. ಆ ಸಮಯದಲ್ಲಿ ಶ್ರೀರಾಮನ ಪಕ್ಕದಲ್ಲಿ ದೇವತೆಗಳೆಲ್ಲರೂ ಬಂದು ಶ್ರೀರಾಮನಿಗೆ ‘ನೀನು ಕೇವಲ ಮಾನವನಲ್ಲ , ನೀನು ಭಗವಂತನೇ’ ಎಂದು ತಿಳಿಸುತ್ತಾರೆ. ಇದೇ ಸಮಯದಲ್ಲಿ ಚತುರ್ಮುಖಬ್ರಹ್ಮದೇವನೂ ಬಂದು ಶ್ರೀರಾಮಚಂದ್ರನಿಗೆ ಹೀಗೆ ಹೇಳುತ್ತಾನೆ:</p>
		<p><strong>ಭವಾನ್ ನಾರಾಯಣೋ ದೇವಃ ಶ್ರೀಮಾನ್ ಚಕ್ರಾಯುಧಃ ಪ್ರಭುಃ</strong></p>
		<p> ಶ್ರೀರಾಮನೆ, ನೀನು ಸುದರ್ಶನಚಕ್ರಧಾರಿಯಾದ ಶ್ರೀಮನ್ನಾರಾಯಣನೇ ಆಗಿದ್ದೀಯೆ. ದೇವಾಧಿದೇವತೆಗಳೆಲ್ಲರೂ ನೋಡುತ್ತಿರುವಂತೆಯೇ ಸೀತೆಯು ಅಗ್ನಿಕುಂಡವನ್ನು ಪ್ರವೇಶಿಸಿಯೇ ಬಿಡುತ್ತಾಳೆ. ತನ್ನ ಚಾರಿತ್ರ್ಯದ ಬಗ್ಗೆ , ಪಾತಿವ್ರತ್ಯದ ಬಗ್ಗೆ ಸೀತಾದೇವಿಗೆ ಪೂರ್ಣವಿಶ್ವಾಸವಿದ್ದದ್ದರಿಂದ ಅವಳನ್ನು ಅಗ್ನಿಯು ಸ್ವಲ್ಪವೂ ಸುಡಲಿಲ್ಲ. ಸರ್ವಜ್ಞನೂ ಸರ್ವಲೋಕಸಾಕ್ಷಿಯೂ ಆದ ಯಜ್ಞೇಶ್ವರನಿಗೆ ಸೀತಾದೇವಿಯು ಪರಿಶುದ್ಧಳೆಂದು ತಿಳಿದುಬರುತ್ತದೆ. ಆಗ ಯಜ್ಞೇಶ್ವರನು ಸೀತೆಯನ್ನು ತನ್ನ ಕೈಗಳಿಂದ ಎತ್ತಿಕೊಂಡು, ಅಗ್ನಿಕುಂಡದಿಂದ ಮೇಲಕ್ಕೆ ಎದ್ದುಬಂದು ಶ್ರೀರಾಮನಿಗೆ ಸೀತೆಯನ್ನು ಅರ್ಪಿಸುತ್ತಾ ಈ ಮೇಲಿನ ಮಾತುಗಳನ್ನು ಆಡುತ್ತಾನೆ. ಸೀತೆಯ ಪಾತಿವ್ರತ್ಯವು ಅಗ್ನಿಯಿಂದಲೂ ಪರಿಶೋಧಿಸಲ್ಪಟ್ಟಿತು. ಹೀಗೆ ಅಗ್ನಿಯಿಂದ ಪರಿಶುದ್ಧಳಾದ ಸೀತಾದೇವಿಯ ಪಾತಿವ್ರತ್ಯದ ಮಹಿಮೆಯು ಜಗತ್ತಿಗೇ ತಿಳಿಯುವಂತಾಯಿತು.</p>
	</section>
</body>
</html>
