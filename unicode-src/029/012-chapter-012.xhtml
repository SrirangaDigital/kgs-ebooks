<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-012.01">
		<h1 class="level1-title" epub:type="title"><span class="num">12.</span> ರಾವಣನಿಗೆ ಮಾರೀಚನ ಹಿತನುಡಿ</h1>
		<p class="verse">ಸುಲಭಾಃ ಪುರುಷಾ ರಾಜನ್ ಸತತಂ ಪ್ರಿಯವಾದಿನಃ।<br/>ಅಪ್ರಿಯಸ್ಯ ಚ ಪಥ್ಯಸ್ಯ ವಕ್ತಾ ಶ್ರೋತಾ ಚ ದುರ್ಲಭಃ॥</p>
		<p class="text-right">ಅರಣ್ಯಕಾಂಡ 37-2</p>
		<p><em>ಮಾರೀಚನು ರಾವಣೇಶ್ವರನಿಗೆ ಕಾರುಣ್ಯದಿಂದ ಹೇಳಿದ ಮಾತುಗಳು.</em></p>
		<p><em>ಎಲೈ ರಾವಣೇಶ್ವರನೇ, ಯಾವಾಗಲೂ ಪ್ರಿಯವಾದ ಮಾತುಗಳನ್ನಾಡುತ್ತಿರುವ ಜನಗಳು ಈ ಲೋಕದಲ್ಲಿ ಸುಲಭವಾಗಿ ಸಿಕ್ಕುತ್ತಾರೆ; ಆದರೆ ಅಪ್ರಿಯವಾಗಿದ್ದರೂ ಪಥ್ಯವನ್ನು (ಹಿತವನ್ನು) ಹೇಳುವಂಥ ಜನಗಳೂ ದುರ್ಲಭ ಮತ್ತು ಕೇಳುವವರೂ ದುರ್ಲಭರೇ ಆಗಿರುತ್ತಾರೆ.</em></p>
		<p>ಪಂಚವಟೀ ಎಂಬ ಸ್ಥಳದಲ್ಲಿ ಪರ್ಣಕುಟೀರವನ್ನು ಕಟ್ಟಿಕೊಂಡು ಶ್ರೀರಾಮನು ಸೀತಾಲಕ್ಷ್ಮಣಸಮೇತನಾಗಿ ಶಾಂತವಾಗಿ ಸಂತೋಷವಾಗಿದ್ದಾನೆ. ಅಲ್ಲಿಗೆ ಶೂರ್ಪಣಖಾ ಎಂಬ ರಾಕ್ಷಸಿಯು ಬಂದು ಶ್ರೀರಾಮನ ಮೋಹನರೂಪವನ್ನು ಕಂಡು ‘ತನ್ನನ್ನು ಮದುವೆ ಮಾಡಿಕೋ’ ಎಂದು ಪೀಡಿಸುತ್ತಾಳೆ. ಆಗ ಶ್ರೀರಾಮನು ತನಗಾಗಲೇ ಮದುವೆಯಾಗಿದೆಯೆಂದೂ, ತನ್ನ ತಮ್ಮನಾದ ಲಕ್ಷ್ಮಣನನ್ನು ಮದುವೆಮಾಡಿಕೊಳ್ಳಬಹುದೆಂದೂ ಸೂಚಿಸುತ್ತಾನೆ. ಅಂತೂ ಹೀಗೆ ಇಲ್ಲಿಂದ ಅಲ್ಲಿಗೆ, ಅಲ್ಲಿಂದ ಇಲ್ಲಿಗೆ ಶೂರ್ಪಣಖಿಯು ಓಡಾಡುವಂತಾಯಿತು. ಕೋಪಗೊಂಡ ಅವಳು ಸೀತೆಯನ್ನೇ ನುಂಗಿಹಾಕುವುದಕ್ಕೆ ಪ್ರಯತ್ನಪಡುತ್ತಾಳೆ. ಆಗ ಶ್ರೀರಾಮಲಕ್ಷ್ಮಣರು ಶೂರ್ಪಣಖಿಯ ಮೂಗನ್ನೂ ಕಿವಿಗಳನ್ನೂ ಕತ್ತರಿಸಿ ಹಾಕಿಬಿಡುತ್ತಾರೆ.</p>
		<p>ಈ ಸುದ್ದಿಯನ್ನು ಕೇಳಿದಕೂಡಲೇ ಅವಳ ಅಣ್ಣನಾದ ಖರ ಮತ್ತು ದೂಷಣರು ಶ್ರೀರಾಮನ ಮೇಲೆ ಯುದ್ಧಕ್ಕೆ ಬರುತ್ತಾರೆ. ಶ್ರೀರಾಮನು ಅವರೆಲ್ಲರನ್ನೂ ಸಂಹರಿಸುತ್ತಾನೆ. ಆಗ ಶೂರ್ಪಣಖಿಯು ರಾವಣನಲ್ಲಿಗೆ ಬಂದು ಸೀತೆಯ ಸೌಂದರ್ಯವನ್ನು ವರ್ಣಿಸುತ್ತಾಳೆ. ರಾವಣನಿಗೆ ಸೀತಾದೇವಿಯ ಮೇಲೆ ಕಣ್ಣು ಬೀಳುತ್ತದೆ. ಏನಾದರೂ ಮಾಡಿ ಈ ಕನ್ಯಾರತ್ನವನ್ನು ತಾನು ಮದುವೆಮಾಡಿಕೊಳ್ಳಲೇಬೇಕೆಂದು ರಾವಣನು ಇಷ್ಟಪಡುತ್ತಾನೆ. ಬಂಗಾರದ ಮಾಯಾಜಿಂಕೆಯ ರೂಪವನ್ನು ತಾಳಿ ಶ್ರೀರಾಮನಿಗೆ ಮೋಸಮಾಡುವಂತೆ ರಾವಣನು ತನ್ನ ಸೋದರಮಾವ ಮಾರೀಚನನ್ನು ಬೇಡಿಕೊಳ್ಳುತ್ತಾನೆ.</p>
		<p>ಆಗ ಮಾರೀಚನು ರಾವಣನಿಗೆ ಹೇಳಿದ ಮಾತುಗಳಿವು. ಶ್ರೀರಾಮನಿಗೆ ದ್ರೋಹಮಾಡಿದವರಾರೂ ಜೀವಸಹಿತ ಉಳಿಯಲಾರರು, ಎಚ್ಚರಿಕೆ!—ಎಂದು ರಾವಣನಿಗೆ ಮಾರೀಚನು ಹೇಳುತ್ತಾನೆ.</p>
	</section>
</body>
</html>
