<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-029.01">
		<h1 class="level1-title" epub:type="title"><span class="num">29.</span> ಶ್ರೀರಾಮನು ಚೂಡಾಮಣಿಯನ್ನು ಕಂಡಾಗ</h1>
		<p class="verse">ತಂ ತು ದೃಷ್ಟ್ವಾ ಮಣಿಶ್ರೇಷ್ಠಂ ರಾಘವಃ ಶೋಕಕರ್ಶಿತಃ।<br/>ನೇತ್ರಾಭ್ಯಾಮಶ್ರುಪೂರ್ಣಾಭ್ಯಾಂ ಸುಗ್ರೀವಮಿದಮಬ್ರವೀತ್॥</p>
		<p class="verse">ಯಥೈವ ಧೇನುಃ ಸ್ರವತಿ ಸ್ನೇಹಾದ್ ವತ್ಸಸ್ಯ ವತ್ಸಲಾ।<br/>ತಥಾ ಮಮಾಪಿ ಹೃದಯಂ ಮಣಿಶ್ರೇಷ್ಠಸ್ಯ ದರ್ಶನಾತ್॥</p>
		<p class="text-right">ಸುಂದರಕಾಂಡ 66-2, 3</p>
		<p><em>ಚೂಡಾಮಣಿಯನ್ನು ಕಂಡಾಗ ರಾಮನು ಸುಗ್ರೀವನಿಗೆ ಹೇಳಿದ ಮಾತು.</em></p>
		<p>ಆ ಶ್ರೇಷ್ಠವಾದ ಚೂಡಾಮಣಿಯನ್ನು ಕಂಡು ಶೋಕದಿಂದ ತುಂಬಿದ ಶ್ರೀರಾಮನು ತನ್ನ ಎರಡೂ ಕಣ್ಣುಗಳಲ್ಲಿ ತುಂಬಿಕೊಂಡ ನೀರಿನಿಂದ ಸುಗ್ರೀವನಿಗೆ ಹೀಗೆ ಹೇಳಿದನು:</p>
		<p><em>ಹೇಗೆ ಹಸುವು ತನ್ನ ಕರುವಿನ ಮೇಲಿನ ಪ್ರೀತಿಯಿಂದ ಸ್ರವಿಸುತ್ತದೆಯೋ, ಅದರಂತೆ ಎಲೈ ಸುಗ್ರೀವನೆ, ನನ್ನ ಹೃದಯವೂ ಕೂಡ ಈ ರತ್ನಮಣಿಯನ್ನು ನೋಡಿದ ಕೂಡಲೇ ಸೀತೆಯ ವಿಷಯಕ್ಕೆ ಕರಗುತ್ತಿದೆ, ಪ್ರೀತಿಯಿಂದ ತುಂಬಿರುತ್ತಿದೆ.</em></p>
		<p>ಆಂಜನೇಯನು ರಾವಣನನ್ನು ಕಂಡು, ಅವನೊಂದಿಗೆ ಮಾತನಾಡಿ, ಅವನಿಗೆ ಶ್ರೀರಾಮನ ಪ್ರಭಾವವನ್ನು ತಿಳಿಸಿ, ಬುದ್ಧಿವಾದವನ್ನೂ ಹೇಳಿದ್ದಾನೆ. ಸೀತಾದೇವಿಗೆ ನಮಸ್ಕಾರವನ್ನು ಮಾಡಿ, ಸೀತಾದೇವಿಯ ಆಶೀರ್ವಾದಗಳನ್ನು ಪಡೆದುಕೊಂಡು, ಸೀತಾದೇವಿಯಿಂದ ಚೂಡಾಮಣಿಯನ್ನು ಸ್ವೀಕರಿಸಿ ಆಂಜನೇಯನು ಸಮುದ್ರವನ್ನು ದಾಟಿಕೊಂಡು ವಾಪಸ್ಸು ಬಂದು, ಶ್ರೀರಾಮನಿಗೂ ಸುಗ್ರೀವನಿಗೂ ಎಲ್ಲ ವಿಚಾರಗಳನ್ನೂ ವಿಸ್ತಾರವಾಗಿ ತಿಳಿಸುತ್ತಾನೆ. ಅನಂತರ ಸೀತಾದೇವಿಯು ಕೊಟ್ಟಿದ್ದ ಆ ಚೂಡಾಮಣಿಯನ್ನು ಆಂಜನೇಯನು ಶ್ರೀರಾಮನ ಕೈಗಳಲ್ಲಿ ಇಟ್ಟು ಎಲ್ಲ ವಿಚಾರಗಳನ್ನೂ ನಿವೇದಿಸುತ್ತಾನೆ.</p>
		<p class="verse">ಏತದೇವ ಮಯಾಽಽಖ್ಯಾತಂ ಸರ್ವಂ ರಾಘವ ಯದ್ ಯಥಾ।<br/>ಸರ್ವಥಾ ಸಾಗರಜಲೇ ಸಂತಾರಃ ಪ್ರವಿಧೀಯತಾಮ್॥</p>
		<p class="text-right">ಸುಂದರಕಾಂಡ 65-27</p>
		<p><em>ಪ್ರಭು ಶ್ರೀರಾಮನೇ, ನಾನು ನಿನಗೆ ಎಲ್ಲ ವಿಚಾರಗಳನ್ನೂ ಯಥಾವತ್ ತಿಳಿಸಿದ್ದೇನೆ. ಇನ್ನು ಸಾಗರಕ್ಕೆ ಸೇತುವೆಯನ್ನು ನಿರ್ಮಿಸುವಂಥವನಾಗು.</em></p>
		<p>ಎಂದು, ಆಂಜನೇಯನು ಶ್ರೀರಾಮನಿಗೆ ಹೇಳುತ್ತಾನೆ. ಆಗ ಶ್ರೀರಾಮನು ಆಂಜನೇಯನು ಕೊಟ್ಟ ಆ ಚೂಡಾಮಣಿಯನ್ನು ತನ್ನ ಕೈಗಳಲ್ಲಿ ತೆಗೆದುಕೊಂಡಾಗ ಅವನ ಮನಸ್ಸಿನಲ್ಲಿ ಉಂಟಾದ ಭಾವನೆಗಳನ್ನು ಈ ಮೇಲಿನ ಶ್ಲೋಕಗಳಿಂದ ಸುಗ್ರೀವನೊಂದಿಗೆ ಹಂಚಿಕೊಳ್ಳುತ್ತಾನೆ.</p>
	</section>
</body>
</html>
