<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-016.01">
		<h1 class="level1-title" epub:type="title"><span class="num">16.</span> ರಾಮನಿಂದ ಹನುಮಂತನ ಗುಣಗಾನ</h1>
		<p class="verse">ನಾನೃಗ್ವೇದವಿನೀತಸ್ಯ ನಾಯಜುರ್ವೇದಧಾರಿಣಃ।<br/> ನಾಸಾಮವೇದವಿದುಷಃ ಶಕ್ಯಮೇವಂ ವಿಭಾಷಿತುಮ್॥</p>
		<p class="verse">ನೂನಂ ವ್ಯಾಕರಣಂ ಕೃತ್ಸ್ನಮ್ ಅನೇನ ಬಹುಧಾ ಶ್ರುತಮ್।<br/> ಬಹು ವ್ಯಾಹರತಾನೇನ ನ ಕಿಂಚಿದಪಶಬ್ದಿತಮ್॥</p>
		<p class="text-right">ಕಿಷ್ಕಿಂಧಾಕಾಂಡ 3-28, 29</p>
		<p><em>ರಾಮನು ಲಕ್ಷ್ಮಣನಿಗೆ ಹನುಮಂತನ ಮಹಿಮೆಯನ್ನು ಹೇಳುವ ಕ್ರಮ.</em></p>
		<p><em>ಎಲೈ ಲಕ್ಷ್ಮಣನೇ, ಋಗ್ವೇದವನ್ನು ಅಧ್ಯಯನ ಮಾಡದವನಿಗೆ, ಯಜುರ್ವೇದವನ್ನು ಅಧ್ಯಯನ ಮಾಡದವನಿಗೆ, ಸಾಮವೇದವನ್ನು ಅರಿಯದವನಿಗೆ ಇಷ್ಟೊಂದು ಗಂಭೀರವಾಗಿ ಮಾತನಾಡಲು ಸಾಧ್ಯವೇ ಇಲ್ಲ. ಈ ಆಂಜನೇಯನು ನವವ್ಯಾಕರಣಶಾಸ್ತ್ರಗಳನ್ನೂ ಸಂಪೂರ್ಣವಾಗಿ ಅಧ್ಯಯನಮಾಡಿರಬೇಕೆಂದು ನನಗೆ ತೋರುತ್ತಿದೆ. ಏಕೆಂದರೆ ಇವನು ಬಹಳವಾಗಿ ಇಷ್ಟೊಂದು ಮಾತುಗಳನ್ನಾಡಿದ್ದರೂ ಈ ಮಾತುಗಳಲ್ಲಿ ಒಂದಾದರೂ ಅಪಶಬ್ದವಿಲ್ಲ.</em></p>
		<p>ಸೀತಾದೇವಿಯನ್ನು ಹುಡುಕುತ್ತಾ ರಾಮಲಕ್ಷ್ಮಣರಿಬ್ಬರೂ ಅರಣ್ಯದಲ್ಲಿ ಮುಂದುವರಿಯುತ್ತಾ ಇದ್ದಾರೆ. ಹಾಗೆ ಬರುತ್ತಿರಲಾಗಿ ಸಂಪಾತಿಯಿಂದ ಸೀತಾಪಹರಣದ ವಿಚಾರವನ್ನು ತಿಳಿದು ರಾಮಲಕ್ಷ್ಮಣರು ಅರಣ್ಯದಲ್ಲಿಯೇ ಸಂಚರಿಸುತ್ತಾ ಇದ್ದಾರೆ. ಅಲ್ಲಿ ಕಬಂಧನೆಂಬ ರಾಕ್ಷಸನು ರಾಮಲಕ್ಷ್ಮಣರನ್ನು ತನ್ನ ಕೈಗಳಿಂದ ಎಳೆದುಕೊಂಡು ಸ್ವಾಹಾಮಾಡಲು ಬರುತ್ತಾನೆ. ಆಗ ಕಬಂಧನ ತೋಳುಗಳನ್ನು ರಾಮಲಕ್ಷ್ಮಣರು ಕತ್ತರಿಸಿಹಾಕುತ್ತಾರೆ. ಕಬಂಧನ ಶರೀರವನ್ನು ಚಿತಾಗ್ನಿಯಲ್ಲಿ ಸುಟ್ಟುಬೂದಿಮಾಡಿದ ಅನಂತರ ರಾಮಲಕ್ಷ್ಮಣರಿಗೆ ಕಬಂಧನು ದಿವ್ಯರೂಪವನ್ನು ಧರಿಸಿ “ನೀವಿಬ್ಬರೂ ಸುಗ್ರೀವನ ಸಖ್ಯವನ್ನು ಮಾಡಿಕೊಂಡರೆ ಸುಗ್ರೀವನಿಂದ ನಿಮಗೆ ಸೀತಾನ್ವೇಷಣೆಗೆ ಸಹಾಯವು ಆಗುತ್ತದೆ”—ಎಂದು ಹೇಳುತ್ತಾನೆ.</p>
		<p>ಅದರಂತೆ ರಾಮಲಕ್ಷ್ಮಣರು ಕಿಷ್ಕಿಂಧಾನಗರಿಗೆ ಬರುತ್ತಾರೆ. ಅಲ್ಲಿಯ ರಾಜನಾದ ಸುಗ್ರೀವನು ತನ್ನ ಮಂತ್ರಿಯಾದ ಹನುಮಂತನನ್ನು ರಾಮಲಕ್ಷ್ಮಣರ ಬಳಿಗೆ ಕಳಿಸಿಕೊಟ್ಟು ಇವರ ವಿಚಾರವನ್ನು ತಿಳಿದುಕೊಂಡು ಬರುವಂತೆ ಹೇಳುತ್ತಾನೆ. ಅದರಂತೆ ಬಂದು ಆಂಜನೇಯನು ರಾಮಲಕ್ಷ್ಮಣರೊಂದಿಗೆ ಸಾಕಷ್ಟು ಮಾತನಾಡುತ್ತಾನೆ. ಆ ಮಾತುಗಳನ್ನು ಕೇಳಿ ಶ್ರೀರಾಮನಿಗೆ ಅತ್ಯಾಶ್ಚರ್ಯವು ಉಂಟಾಗುತ್ತದೆ. ಆಗ ಶ್ರೀರಾಮನು ಲಕ್ಷ್ಮಣನಿಗೆ ಈ ಮೇಲಿನ ಮಾತುಗಳನ್ನು ಹೇಳುತ್ತಾನೆ. ಆಂಜನೇಯನನ್ನು ಶ್ರೀರಾಮನು ಬಾಯಿತುಂಬಾ ಹೊಗಳುತ್ತಾನೆ.</p>
	</section>
</body>
</html>
