<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-021.01">
		<h1 class="level1-title" epub:type="title"><span class="num">21.</span> ಅಶೋಕವನದಲ್ಲಿ ಸೀತೆಯು ಹೀಗಿದ್ದಳು!</h1>
		<p class="verse">ಆಮ್ನಾಯಾನಾಮ್ ಅಯೋಗೇನ ವಿದ್ಯಾಂ ಪ್ರಶಿಥಿಲಾಮಿವ।<br/>ದುಃಖೇನ ಬುಬುಧೇ ಸೀತಾಂ ಹನುಮಾನ್ ಅನಲಂಕೃತಾಮ್॥</p>
		<p class="verse">ಸಂಸ್ಕಾರೇಣ ಯಥಾ ಹೀನಾಂ ವಾಚಮರ್ಥಾಂತರಂ ಗತಾಮ್।<br/>ತರ್ಕಯಾಮಾಸ ಸೀತೇತಿ ಕಾರಣೈರುಪಪಾದಯನ್॥</p>
		<p class="text-right">ಸುಂದರಕಾಂಡ 15-39, 40</p>
		<p><em>ಸೀತೆಯನ್ನು ಕಂಡಾಗ ಆಂಜನೇಯನು ತನ್ನೊಳಗೇ ಹೇಳಿಕೊಂಡ ಮಾತು.</em></p>
		<p><em>ಶಾಸ್ತ್ರಗಳ ಅನಭ್ಯಾಸದಿಂದ ವಿದ್ಯೆಯು ಶಿಥಿಲವಾಗುವಂತೆಯೂ ಸಂಸ್ಕಾರವಿಲ್ಲದ ಮಾತು ಅರ್ಥಾಂತರವನ್ನು ಹೊಂದುವಂತೆಯೂ ಇರುವ ಅವಳನ್ನು ಕಂಡು ‘ಇವಳೇ ಸೀತಾದೇವಿಯಾಗಿರಬೇಕು’ ಎಂದು ಆಂಜನೇಯನು ಊಹಿಸಿದನು. ಅಲಂಕಾರರಹಿತಳಾಗಿ ದುಃಖದಿಂದ ಬಳಲಿಹೋಗಿದ್ದ ಅವಳನ್ನು ನೋಡಿ ಇವಳೇ ಸೀತೆಯೆಂದು ತರ್ಕದ ಬಲದಿಂದ ಆಂಜನೇಯನು ತಿಳಿದನು.</em></p>
		<p>ಶ್ರೀರಾಮನನ್ನೂ ಸೀತೆಯನ್ನೂ ಸ್ಮರಿಸಿ, ಅವರಿಗೆ ವಂದಿಸಿ ಅನಂತರ ಆಂಜನೇಯನು ಅಶೋಕವನದಲ್ಲಿ ಸೀತೆಯನ್ನು ಹುಡುಕುವುದಕ್ಕಾಗಿ ಅಲ್ಲಿಗೆ ಬರುತ್ತಾನೆ. ಅಲ್ಲಿ ಶಿಂಷುಪಾವೃಕ್ಷದ ಕೆಳಗಡೆಯಲ್ಲಿ ಕೂತುಕೊಂಡು ಸದಾ ರಾಮ ರಾಮ ರಾಮ ಎಂದು ರಾಮನಾಮ ಸ್ಮರಣೆ ಮಾಡುತ್ತಾ ಇದ್ದಂಥ ಸ್ತ್ರೀಯನ್ನು ಕಂಡು ಆಂಜನೇಯನು ಇವಳೇ ಶ್ರೀರಾಮಪತ್ನಿಯಾದ ಸೀತಾದೇವಿಯಾಗಿರಬೇಕು ಎಂದು ಊಹಿಸುತ್ತಾನೆ.</p>
		<p class="verse">ಇಯಂ ಕನಕವರ್ಣಾಂಗೀ ರಾಮಸ್ಯ ಮಹಿಷೀ ಪ್ರಿಯಾ।<br/>ಪ್ರಣಷ್ಟಾಪಿ ಸತೀ ಯಸ್ಯ ಮನಸೋ ನ ಪ್ರಣಶ್ಯತಿ॥</p>
		<p class="text-right">ಸುಂದರಕಾಂಡ 15-48</p>
		<p><em>ಶ್ರೀರಾಮನ ಪ್ರಿಯರಾಣಿಯಾದ ಸೀತೆಯು ಬಂಗಾರದಂತೆ ಹೊಳೆಯುತ್ತಾ ಇದ್ದಾಳೆ. ಶ್ರೀರಾಮನಿಂದ ದೂರವಾಗಿದ್ದರೂ ಇವಳು ಶ್ರೀರಾಮನ ಮನಸ್ಸಿನಿಂದ ಮಾತ್ರ ದೂರವಾಗಿಲ್ಲ.</em></p>
		<p>ಇವಳೇ ಶ್ರೀರಾಮನ ಪತ್ನೀ ಸೀತೆಯಾಗಿರಬೇಕು—ಎಂದು ಮಾರುತಿಯು ಊಹೆಮಾಡುತ್ತಾನೆ. ಅಂತೂ ಸೀತಾದರ್ಶನವಾಯಿತಲ್ಲ , ಸಾಕು—ಎಂದುಕೊಂಡು ಆಂಜನೇಯನು ಆ ಮರದ ಕೊಂಬೆಯಮೇಲೆ ಕೂತುಕೊಂಡು ಸೀತೆಯ ದರ್ಶನವನ್ನು ಮಾಡುತ್ತಾ ಶ್ರೀರಾಮನ ಸ್ಮರಣೆಮಾಡುತ್ತಾ ಸಂತೋಷವಾಗಿದ್ದಾನೆ. ಸೀತೆಯು ದೈಹಿಕವಾಗಿ ಅತ್ಯಂತ ಕೃಶಳಾಗಿರುವುದನ್ನು ಕಂಡು ಹನುಮಂತನಿಗೆ ದುಃಖವೂ ಆಗಿರುತ್ತದೆ.</p>
	</section>
</body>
</html>
