<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-032.01">
		<h1 class="level1-title" epub:type="title"><span class="num">32</span> ಕಪಿಗಳು ಸಾಗರಕ್ಕೆ ಸೇತುವೆ ಕಟ್ಟಿದರು!</h1>
		<p class="verse">ಸ ವಾನರವರಃ ಶ್ರೀಮಾನ್ ವಿಶ್ವಕರ್ಮಾತ್ಮಜೋ ಬಲೀ।<br/>ಬಬಂಧ ಸಾಗರೇ ಸೇತುಂ ಯಥಾ ಚಾಸ್ಯ ಪಿತಾ ತಥಾ॥</p>
		<p class="text-right">ಯುದ್ಧಕಾಂಡೇ <span class="en">22-73</span></p>
		<p>ಶ್ರೀರಾಮನು ವಿಭೀಷಣನಿಗೆ ಆಶ್ರಯವನ್ನು ಕೊಡುತ್ತಾನೆ. ವಿಭೀಷಣನು ಶ್ರೀರಾಮನಿಗೆ ಸಂಪೂರ್ಣವಾಗಿ ಶರಣಾಗತನಾಗಿ ಶ್ರೀರಾಮನ ಭಕ್ತನಾಗಿಬಿಡುತ್ತಾನೆ. ಸರಿ, ಇನ್ನು ಶ್ರೀರಾಮನು ಶತಯೋಜನವಿಸ್ತೀರ್ಣವಾದ ಸಾಗರವನ್ನು ದಾಟಿಕೊಂಡು ಕಪಿಸೇನಾಸಮೇತನಾಗಿ ಲಂಕಾಪಟ್ಟಣಕ್ಕೆ ಹೋಗಬೇಕಾಗಿದೆ. ಸಮುದ್ರಕ್ಕೆ ಸೇತುವೆಯನ್ನು ಕಟ್ಟುವುದು ಅಷ್ಟೇನೂ ಸುಲಭವಲ್ಲ! ಆದರೆ ಇದು, ಶ್ರೀರಾಮನ ಸಂಕಲ್ಪ! ಶ್ರೀರಾಮನೆಂದರೆ ಸತ್ಯಸಂಕಲ್ಪನಲ್ಲವೇ?</p>
		<p>ಶ್ರೀರಾಮನ ಪ್ರಾರ್ಥನೆಯಂತೆ ಸಮುದ್ರರಾಜನು ತನ್ನ ಮೇಲೆ ಸೇತುವೆಯನ್ನು ಕಟ್ಟುವುದಕ್ಕೆ ಸಂತೋಷದಿಂದ ಅನುಮತಿಯನ್ನು ಕೊಡುತ್ತಾನೆ. ಕಪಿಸೈನ್ಯದಲ್ಲಿ <strong>ನಲ</strong> ಎಂಬ ಒಬ್ಬ ಸಿವಿಲ್ ಇಂಜನೀಯರ್ ಇದ್ದಾನೆ. ಅವನು ವಿಶ್ವಕರ್ಮನ ಮಗ, ಹಾಗೂ ಬುದ್ಧಿವಂತ. ಇವನು ಶ್ರೀರಾಮನ ಆಜ್ಞೆಯಂತೆ ಹಾಗೂ ಸುಗ್ರೀವನ ಮಾರ್ಗದರ್ಶನದಂತೆ ನೂರುಯೋಜನ ಉದ್ದದ ಸಾಗರಕ್ಕೆ ಸೇತುವೆಯನ್ನು ಕಟ್ಟಿದನು. ಎಲ್ಲ ಕಪಿಗಳೂ ರಾಮಸೇತುವೆಯ ನಿರ್ಮಾಣಕ್ಕೆ ತಮ್ಮ ಕೈಯ್ಯಲ್ಲಾದ ಕಿಂಚಿತ್ ಸೇವೆಯನ್ನು ಸಂತೋಷದಿಂದ ಮಾಡುತ್ತಾರೆ.</p>
		<p>ಮೊದಲನೆಯ ದಿನ ಹದಿನಾಲ್ಕು ಯೊಜನಗಳನ್ನೂ, ಎರಡನೆಯ ದಿನ ಇಪ್ಪತ್ತು ಯೋಜನಗಳನ್ನೂ, ಮೂರನೆಯ ದಿನ ಇಪ್ಪತ್ತೊಂದು ಯೋಜನಗಳನ್ನೂ , ನಾಲ್ಕನೆಯ ದಿನ ಇಪ್ಪತ್ತೆರಡು ಯೋಜನಗಳನ್ನೂ , ಐದನೆಯ ದಿನ ಇಪ್ಪತ್ತಮೂರು ಯೋಜನಗಳನ್ನೂ ಕಟ್ಟಿ ಸಾಗರದಲ್ಲಿ ಸೇತುವೆಯನ್ನು ನಿರ್ಮಾಣಮಾಡಿದ್ದಾರೆ (<span class="en">14 + 20 + 21 + 22 + 23 = 100</span>). ಹೀಗೆ ಐದು ದಿನಗಳಲ್ಲಿ ನಲನು ನೂರು ಯೋಜನಗಳ ಸೇತುವೆಯನ್ನು ಸಾಗರದ ಮೇಲೆ ನಿರ್ಮಾಣಮಾಡಿಯೇ ಬಿಟ್ಟನು!</p>
		<p>ಮಹಾತ್ಮರ ಸಂಕಲ್ಪಕ್ಕೆ ಯಾರ ಅಡ್ಡಿಯೂ ಬರಲಾರದಲ್ಲವೇ? <strong>ಕ್ರಿಯಾಸಿದ್ಧಿಃ ಸತ್ತ್ವೇ ಭವತಿ ಮಹತಾಂ ನೋಪಕರಣೇ</strong> ಎಂಬ ಸೂಕ್ತಿಗೆ ಶ್ರೀರಾಮನೇ ಜ್ವಲಂತ ಉದಾಹರಣೆ! ಮಹಾತ್ಮರು ಸತ್ಯಸಂಕಲ್ಪರಾದ್ದರಿಂದ ಅವರು ಸಂಕಲ್ಪಮಾಡಿದರೆಂದರೆ ಕಾರ್ಯವು ಸಿದ್ಧಿಸಿತು ಎಂದೇ ಅರ್ಥ. ಮಹಾತ್ಮರಿಗೆ ಕಾರ್ಯಸಿದ್ಧಿಯು ಅವರ ಸತ್ತ್ವದಲ್ಲಿರುತ್ತದೆಯೇ ಹೊರತು ಹೊರಗಿನ ಉಪಕರಣಗಳಲ್ಲಲ್ಲ. ಅಂತೂ ಶ್ರೀರಾಮನ ಸತ್ಯಸಂಕಲ್ಪದಂತೆ ಲವಣಸಮುದ್ರಕ್ಕೆ ಸೇತುವೆಯು ಸಿದ್ಧವಾಗಿಯೇಬಿಟ್ಟಿತು!</p>
	</section>
</body>
</html>
