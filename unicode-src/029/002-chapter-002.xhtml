<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-002.02">
		<h1 class="level1-title" epub:type="title"><span class="num">2.</span> ಇದು ಶೋಕವಲ್ಲ; ಶ್ಲೋಕವಿದು!</h1>
		<p class="verse">ಮಾ ನಿಷಾದ ಪ್ರತಿಷ್ಠಾಂ ತ್ವಮ್ ಅಗಮಃ ಶಾಶ್ವತೀಃ ಸಮಾಃ ।<br />ಯತ್ ಕ್ರೌಂಚಮಿಥುನಾದೇಕಮ್ ಅವಧೀಃ ಕಾಮಮೋಹಿತಮ್ ॥</p>
		<p class="text-right">ಬಾಲಕಾಂಡ 2-15</p>
		<p><em>ಈ ಶ್ಲೋಕವೇ ಶ್ರೀಮದ್ವಾಲ್ಮೀಕಿರಾಮಾಯಣಮಹಾಕಾವ್ಯಕ್ಕೆ ಮೂಲಮಂತ್ರ ಹಾಗೂ ಬೀಜಮಂತ್ರ.</em></p>
		<p>ನಾರದ ಮಹರ್ಷಿಗಳ ಮಾತುಗಳನ್ನೇ ಮೆಲುಕುಹಾಕುತ್ತಾ ವಾಲ್ಮೀಕಿಮಹರ್ಷಿಗಳು ರಾಮಾಯಣಕಾವ್ಯವನ್ನು ಬರೆಯಬೇಕೆಂದು ಸತ್ ಸಂಕಲ್ಪವನ್ನು ಮಾಡಿಕೊಂಡಿದ್ದರು. ಅದರಂತೆ <strong>ಸರಯೂ</strong> ನದಿಯಲ್ಲಿ ಸ್ನಾನವನ್ನು ಮಾಡಿ, ಶುಭ್ರವಸ್ತ್ರಗಳನ್ನು ಧರಿಸಿಕೊಂಡು ತಮ್ಮ ನಿತ್ಯಾಹ್ನಿಕಕರ್ಮಗಳನ್ನು ಪೂರೈಸಿ, ಲೇಖನಿಯನ್ನು ಕೈಯಲ್ಲಿ ತೆಗೆದುಕೊಂಡು ಇನ್ನೇನು ಗ್ರಂಥವನ್ನು ಬರೆಯಲು ಪ್ರಾರಂಭಿಸಬೇಕೆಂದಿದ್ದರು. ಅಷ್ಟರಲ್ಲಿ ಅವರ ಕಣ್ಣುಗಳ ಮುಂದೆ ಒಂದು ಘೋರವಾದ ದೃಶ್ಯವು ಕಾಣಿಸಿತು. ಅದೇನೆಂದರೆ: ಎರಡು ಪಕ್ಷಿಗಳು ಮರದಲ್ಲಿ ಆನಂದವಾಗಿದ್ದಾಗ ಅವುಗಳ ಪೈಕಿ ಗಂಡು ಪಕ್ಷಿಯನ್ನು ಒಬ್ಬ ಬೇಡನು ಬಾಣದಿಂದ ಕೊಂದುಹಾಕಿದನು! ಈ ದೃಶ್ಯವನ್ನು ಕಂಡು ವಾಲ್ಮೀಕಿಗೆ ಕೋಪವು ಬಂದಿತು. ಆ ಕೋಪಾವೇಶದಿಂದ ಶೋಕಗ್ರಸ್ತನಾಗಿ ವಾಲ್ಮೀಕಿಯು ಈ ಮೇಲಿನ ಶ್ಲೋಕದಿಂದ ಆ ಬೇಡನಿಗೆ ಶಾಪವನ್ನು ಕೊಡುತ್ತಾನೆ “ಎಲೈ ಬೇಡನೆ, ನೀನು ಕಾಮಮೋಹಿತವಾಗಿದ್ದ ಗಂಡುಪಕ್ಷಿಯನ್ನು ಕೊಂದುಹಾಕಿಬಿಟ್ಟಿದ್ದೀಯೆ! ಆದ್ದರಿಂದ ನೀನು ಹೆಚ್ಚು ಕಾಲ ಬದುಕಬೇಡ” —ಎಂದು.</p>
		<p>ಅನಂತರ ವಾಲ್ಮೀಕಿಯ ಮನಸ್ಸಿನಲ್ಲಿ ಪಶ್ಚಾತ್ತಾಪವು ಉಂಟಾಗುತ್ತದೆ: ಅಯ್ಯೋ, ರಾಮಾಯಣವನ್ನು ಬರೆಯಲು ಹೊರಟಿದ್ದ ನನ್ನ ಬಾಯಿಂದ ಈ ಶೋಕರೂಪವಾದ ವಾಕ್ಯಗಳು ಬಂದುಬಿಟ್ಟವಲ್ಲ—ಎಂದು. ಇದನ್ನೇ ಚಿಂತಿಸುತ್ತಾ ದುಃಖಿಸುತ್ತಿದ್ದ ವಾಲ್ಮೀಕಿ ಮಹರ್ಷಿಗಳ ಕಣ್ಣುಮುಂದೆ ಬ್ರಹ್ಮದೇವನು ಪ್ರತ್ಯಕ್ಷನಾಗಿ ಬಂದು ಅವನನ್ನು ಸಂತೈಸುತ್ತಾನೆ: ಎಲೈ ಮಹರ್ಷಿಯೇ, <strong>ನಿನ್ನ ಬಾಯಿಂದ</strong> <strong>ಬಂದಿರುವುದು ಶೋಕವಲ್ಲ, ಶ್ಲೋಕ</strong>. ಸರಸ್ವತಿಯ ಅನುಗ್ರಹದಿಂದಲೇ ನಿನ್ನ ಮುಖಾರವಿಂದದಿಂದ ಹೊರಹೊಮ್ಮಿರುವ ಮಂಗಳಶ್ಲೋಕವಿದು. ಇದು ಶ್ರೀರಾಮನಿಗೆ ನೀನು ಮಾಡಿರುವ ಆಶೀರ್ವಾದರೂಪವಾದ ಶ್ಲೋಕ. ಆದ್ದರಿಂದ ಇದನ್ನೇ ಮುಂದುಮಾಡಿಕೊಂಡು ಮುಂದಿನ ರಾಮಾಯಣ ಕಾವ್ಯವನ್ನು ರಚಿಸು —ಎಂದು ಬ್ರಹ್ಮನು ಹೇಳಿದನು. ಅದರಂತೆ ವಾಲ್ಮೀಕಿ ಮಹರ್ಷಿಗಳು ಮುಂದುವರಿದು ಈ ವಾಲ್ಮೀಕಿರಾಮಾಯಣ ಆದಿಕಾವ್ಯವನ್ನು ರಚಿಸಿದರು.</p>
	</section>
</body>
</html>
