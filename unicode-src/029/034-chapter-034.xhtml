<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-034.01">
		<h1 class="level1-title" epub:type="title"><span class="num">34</span> ಆದಿತ್ಯಹೃದಯಮ್</h1>
		<p class="verse">ರಾಮ ರಾಮ ಮಹಾಬಾಹೋ ಶೃಣು ಗುಹ್ಯಂ ಸನಾತನಮ್।<br/>ಯೇನ ಸರ್ವಾನರೀನ್ ವತ್ಸ ಸಮರೇ ವಿಜಯಿಷ್ಯಸಿ॥</p>
		<p class="text-right">ಯುದ್ಧಕಾಂಡ ೧೦೫್ಕೃ೩</p>
		<p><em>ಅಗಸ್ತ್ಯರು ಶ್ರೀರಾಮನಿಗೆ <strong>ಆದಿತ್ಯಹೃದಯ</strong>ವನ್ನು ಉಪದೇಶಿಸುತ್ತಾರೆ.</em></p>
		<p>ಲಕ್ಷ್ಮಣನು ಇಂದ್ರಜಿತ್ತನ್ನು ತನ್ನ ಬಾಣದಿಂದ ಸಂಹಾರಮಾಡಿಬಿಡುತ್ತಾನೆ. ಇದರಿಂದ ಅತ್ಯಂತ ದುಃಖಿತನಾದ ರಾವಣನು ಶ್ರೀರಾಮನ ಮೇಲೆ ಘೋರವಾದ ದ್ವಂದ್ವಯುದ್ಧವನ್ನೇ ಪ್ರಾರಂಭಿಸುತ್ತಾನೆ. ಶ್ರೀರಾಮನಿಗೂ ರಾವಣೇಶ್ವರನಿಗೂ ದ್ವಂದ್ವಯುದ್ಧವು ಪ್ರಾರಂಭವಾಗುತ್ತದೆ.</p>
		<p>ರಾವಣನು ರಥವನ್ನೇರಿ ಯುದ್ಧಮಾಡುತ್ತಿದ್ದಾನೆ. ಆದರೆ ಶ್ರೀರಾಮನು ರಥವಿಲ್ಲದೇ ನೆಲದಮೇಲೆ ನಿಂತುಕೊಂಡೇ ಯುದ್ಧವನ್ನು ಮಾಡುತ್ತಿದ್ದಾನೆ. ಇದನ್ನು ಕಂಡು ದೇವೇಂದ್ರನು ತನ್ನ ಸಾರಥಿಯೊಂದಿಗೆ ತನ್ನ ರಥವನ್ನೇ ಶ್ರೀರಾಮನಿಗೆ ಕಳಿಸಿಕೊಡುತ್ತಾನೆ. ಇಂದ್ರನ ರಥವನ್ನು ಏರಿದವನಾಗಿ ಶ್ರೀರಾಮನು ರಾವಣನೊಂದಿಗೆ ಯುದ್ಧವನ್ನು ಮಾಡುತ್ತಿದ್ದಾನೆ. ರಾಮರಾವಣರಿಬ್ಬರೂ ರಥಗಳನ್ನೇರಿ ದ್ವಂದ್ವಯುದ್ಧವನ್ನು ಮಾಡುತ್ತಿದ್ದಾರೆ. ರಾವಣನ ಸೈನ್ಯವು ಪ್ರಬಲವಾಗಿರುವುದನ್ನು ಕಂಡು ಶ್ರೀರಾಮಚಂದ್ರನಿಗೆ ಸ್ವಲ್ಪ ಭಯವುಂಟಾಗುತ್ತದೆ. ಆಯಾಸಗೊಂಡವನಂತೆ ಶ್ರೀರಾಮನು ಬಳಲಿಬಿಟ್ಟಿರುವುದನ್ನು ಕಂಡು ಅಗಸ್ತ್ಯ ಮಹರ್ಷಿಗಳು ಶ್ರೀರಾಮನಿಗೆ <strong>ಆದಿತ್ಯಹೃದಯ</strong> ಸ್ತೋತ್ರವನ್ನು ರಣರಂಗದಲ್ಲಿಯೇ ಉಪದೇಶಿಸುತ್ತಾರೆ.</p>
		<p>ರಾಮನೆ, ಮಗೂ ಶ್ರೀರಾಮನೇ, ನಾನು ನಿನಗೆ ಅತ್ಯಂತ ರಹಸ್ಯವಾದ <strong>ಆದಿತ್ಯಹೃದಯ</strong> ಸ್ತೋತ್ರವನ್ನು ಉಪದೇಶಿಸುತ್ತೇನೆ. ಇದರಿಂದ ನೀನು, ಮಗೂ, ಎಲ್ಲಾ ಶತ್ರುಗಳನ್ನೂ ಸಂಪೂರ್ಣವಾಗಿ ಸೋಲಿಸಿಬಿಡುತ್ತೀಯೆ.</p>
		<p class="verse">ಆದಿತ್ಯಹೃದಯಂ ಪುಣ್ಯಂ ಸರ್ವಶತ್ರುವಿನಾಶನಮ್।<br/>ಜಯಾವಹಂ ಜಪೇನ್ನಿತ್ಯಮ್ ಅಕ್ಷಯ್ಯಂ ಪರಮಂ ಶಿವಮ್॥ 105-4</p>
		<p>ಈ ಆದಿತ್ಯಹೃದಯಸ್ತೋತ್ರವು ಸಕಲಶತ್ರುಗಳನ್ನೂ ನಾಶಮಾಡಿಬಿಡುತ್ತದೆ. ಇದು ಜಯವನ್ನು ತಂದುಕೊಡುತ್ತದೆ, ಶಾಶ್ವತವಾದದ್ದು , ಮಂಗಳಕರವಾದದ್ದು, ಇದನ್ನು ಪ್ರತಿಯೊಬ್ಬನೂ ಪ್ರತಿದಿನವೂ ಜಪಿಸಬೇಕು. ಆದಿತ್ಯನೆಂದರೆ ಗ್ರಹರಾಜ, ಪ್ರತ್ಯಕ್ಷದೇವತೆ; ಆದಿತ್ಯನನ್ನು ಕುರಿತು ಮಾಡಿರುವ ಸ್ತೋತ್ರವೇ <strong>ಆದಿತ್ಯಹೃದಯ ಸ್ತೋತ್ರ.</strong></p>
		<p>ಇದರ ಪಾರಾಯಣದಿಂದ ಆರೋಗ್ಯವೂ ಐಶ್ವರ್ಯವೂ ಉಂಟಾಗುತ್ತದೆ.</p>
	</section>
</body>
</html>
