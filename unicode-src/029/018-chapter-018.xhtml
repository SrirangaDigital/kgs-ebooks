<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಬಾಲರಾಮಾಯಣಂ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-018.01">
		<h1 class="level1-title" epub:type="title"><span class="num">18.</span> ಆಂಜನೇಯನ ಸಾಮರ್ಥ್ಯ!</h1>
		<p class="verse">ನ ಭೂಮೌ ನಾಂತರಿಕ್ಷೇ ವಾ ನಾಂಬರೇ ನಾಮರಾಲಯೇ ।<br />ನಾಪ್ಸು ವಾ ಗತಿಭಂಗಂ ತೇ ಪಶ್ಯಾಮಿ ಹರಿಪುಂಗವ ॥</p>
		<p class="text-right">ಕಿಷ್ಕಿಂಧಾಕಾಂಡ 44-3</p>
		<p><em>ಶ್ರೀರಾಮನು ಹನುಮಂತನಿಗೆ ಹೇಳಿದ ಮಾತುಗಳಿವು.</em></p>
		<p><em>ಹನುಮಂತನೇ, ಕಪಿಶ್ರೇಷ್ಠನೇ, ನಿನಗೆ ಭೂಮಿಯ ಮೇಲಾಗಲೀ ಅಂತರಿಕ್ಷದಲ್ಲಾಗಲೀ ಆಕಾಶದಲ್ಲಾಗಲೀ ಸ್ವರ್ಗಲೋಕದಲ್ಲಾಗಲೀ ಅಥವಾ ಸಾಗರದಲ್ಲೇ ಆಗಲೀ—ಎಲ್ಲಿಯೂ ಗತಿಭಂಗವು ಆಗುವುದಿಲ್ಲವೆಂಬುದನ್ನು ನಾನು ಬಲ್ಲೆನು.</em></p>
		<p>ಸುಗ್ರೀವನ ಆಜ್ಞೆಯಂತೆ ಆಂಜನೇಯನೇ ಮುಂತಾದ ಸಮರ್ಥರಾದ ಕಪಿಪುಂಗವರು ದಕ್ಷಿಣದಿಕ್ಕಿಗೆ ಪ್ರಯಾಣಬೆಳೆಸಿದ್ದಾರೆ. ಆಗ ಶ್ರೀರಾಮಚಂದ್ರನು ಆಂಜನೇಯನಿಗೆ ತನ್ನ ಉಂಗುರವನ್ನು ಕೊಟ್ಟು, ಇದನ್ನು ಸೀತಾದೇವಿಗೆ ವಿಶ್ವಾಸವುಂಟಾಗುವುದಕ್ಕಾಗಿ ಕೊಡು ಎಂದು ಹೇಳುತ್ತಾನೆ.</p>
		<p class="verse">ಅನೇನ ತ್ವಾಂ ಹರಿಶ್ರೇಷ್ಠ ಚಿಹ್ನೇನ ಜನಕಾತ್ಮಜಾ ।<br />ಮತ್ಸಕಾಶಾದ್ ಅನುಪ್ರಾಪ್ತಮನುದ್ವಿಗ್ನಾಽನುಪಶ್ಯತಿ ॥</p>
		<p class="text-right">ಕಿಷ್ಕಿಂಧಾಕಾಂಡ 44-13</p>
		<p><em>ಕಪಿಪುಂಗವನಾದ ಹನುಮಂತನೆ, ಈ ಮುದ್ರಿಕೆಯನ್ನು ನೋಡಿದ ಕೂಡಲೇ ನೀನು ಶ್ರೀರಾಮನ ಕಡೆಯಿಂದ ಬಂದಿರುತ್ತೀಯೆ—ಎಂಬುದನ್ನು ಸೀತಾದೇವಿಯು ತಿಳಿಯುತ್ತಾಳೆ. ಆದ್ದರಿಂದ ಈ ಉಂಗುರವನ್ನು ತೆಗೆದುಕೊಂಡು ಎಚ್ಚರಿಕೆಯಿಂದ ಅದನ್ನು ಇಟ್ಟುಕೊಂಡು ಸೀತಾದೇವಿಗೆ ಕೊಡು—ಎಂದು ಶ್ರೀರಾಮನು ಹೇಳುತ್ತಾನೆ.</em></p>
		<p>ಶ್ರೀರಾಮಚಂದ್ರನು ತನ್ನೀ ಮುದ್ರಿಕೆಯನ್ನು ಇತರ ಯಾವ ಕಪಿಗಳಿಗೂ ಕೊಡದೇ ಆಂಜನೇಯನ ಕೈಗಳಿಗೇ ಏಕೆ ಕೊಟ್ಟನು? ಹಾಗಾದರೆ ಆಂಜನೇಯನಲ್ಲಿ ಶ್ರೀರಾಮನಿಗೆ ಅಷ್ಟೊಂದು ವಿಶ್ವಾಸವಿತ್ತೇ? ಆಂಜನೇಯನು ಅಂಥ ಸಮರ್ಥನಾದ ದೂತನೇ? ಎಂದರೆ, ಹೌದು ಎನ್ನುತ್ತಾನೆ ಶ್ರೀರಾಮನು. ಶ್ರೀರಾಮನಿಗೆ ಹನುಮಂತನ ಸಾಮರ್ಥ್ಯವು ಚೆನ್ನಾಗಿ ಗೊತ್ತಿತ್ತು. ಇದನ್ನು ಬಾಯಿಬಿಟ್ಟು ಶ್ರೀರಾಮನೇ ನೇರವಾಗಿ ಆಂಜನೇಯನಿಗೆ ಈ ಮೇಲಿನ ಮಾತುಗಳಲ್ಲಿ ಹೇಳಿರುತ್ತಾನೆ. ವಾಯುಪುತ್ರನಾದ, ಸ್ವಾಮಿನಿಷ್ಠನಾದ, ನೈಷ್ಠಿಕಬ್ರಹ್ಮಚಾರಿಯೂ ಮಹಾತಪಸ್ವಿಯೂ ಆದ ಆಂಜನೇಯನಿಗೆ ಎಲ್ಲಿಯೂ ಗತಿಭಂಗವೆಂಬುದು ಇರುವುದಿಲ್ಲ. ಕೇವಲ ರಾಮನಾಮಸ್ಮರಣೆಯಿಂದ ಆಂಜನೇಯನು ಕಾರ್ಯವನ್ನು ಸಾಧಿಸಿಯೇ ಬಿಟ್ಟನಲ್ಲವೆ? ಅರ್ಥವಾಯಿತೇ, ರಾಮನಾಮಸ್ಮರಣೆಯ ಮಹಿಮೆ?</p>
	</section>
</body>
</html>
